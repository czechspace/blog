+++
date = 2013-06-11
updated = 2018-11-04
title = "Plán investic CSG"
description = "ESA vydala plán investic Guyanského kosmického centra pro roky 2013 až 2015"
slug ="plan-investic-csg"
[taxonomies]
categories = ["cs"]
tags = ["uzivatele-firmy","typy-clanku-projektova-prilezitost","programy-organizace-esa","programy-organizace-csg"]
[extra]
author = ""
popisky = ["Pohled na Ariane 5 v Guyanském kosmickém centru"]
related = ["csg-kourou"]
+++

ESA společně s francouzským Národním centrem kosmického výzkumu (Centre national d´études spatiales, CNES) vydala plán investic v programu Guyanského kosmického centra (Centre Spatial Guyanais, CSG), který je určen na zajištění provozu, údržby a rozvoje evropského kosmodromu v Kourou ve Francouzské Guyaně. Celkem se jedná o 17 aktivit, na které budou vyhlašovány v období 2013 až 2015 veřejné zakázky. CSG je povinný program a mohou se do něj tedy zapojit pracoviště ze všech členských států ESA. Česká pracoviště tak mají jedinečnou šanci přispět k činnosti evropského kosmodromu. Zaměření programu je velice široké a mohou se do něj zapojit i pracoviště, jejichž činnost nemá s kosmonautikou nic společného. Česká republika má v současné době problémy s čerpáním svého příspěvku v tomto programu, a proto mohou být česká pracoviště při hodnocení projektových návrhů upřednostňována. Ve zmíněném období budou probíhat investice do vybavení pro: koordinaci startu záznam a přenos videa meteorologická měření telekomunikaci a synchronizaci úpravu a přípravu užitečného zatížení telemetrii lokalizaci jiné potřeby Na jednotlivé aktivity, které budou publikovány v systému EMITS, bude upozorňováno na tomto webu. V případě zájmu o poskytnutí více informací neváhejte kontaktovat autora článku. 

{{ galerie() }}

**Odkazy:**
[Guayanské kosmické centrum na webu ESA]

[Guayanské kosmické centrum na webu ESA]: http://www.esa.int/Our_Activities/Launchers/Europe_s_Spaceport/Europe_s_Spaceport2
