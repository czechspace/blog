+++
date = 2013-04-10
updated = 2018-11-04
title = "Kurz managementu IPM-10"
description = "NASA nabízí týdenní kurz řízení mezinárodních projektů v kosmonautice IPM-10"
slug ="kurz-managementu-ipm-10"
[taxonomies]
categories = ["cs"]
tags = ["typy-clanku-pozvanka-na-cizi-akci","programy-organizace-iaf","uzivatele-firmy","programy-organizace-ipmc","uzivatele-vedci","uzivatele-postgradualove"]
[extra]
author = ""
popisky = ["Čeští účastníci kurzu IPM-6 v roce 2011, zleva: Zdeněk Kozáček (CSRC) a Petr Bouchner (Fakulta dopravní ČVUT)","Účastníci kurzu IPM-6 v roce 2011"]
related = ["projektovy-management","nasa"]
+++

NASA pořádá v Kennedyho kosmickém středisku na Floridě od 14. do 19. července kurz zaměřený na problematiku řízení mezinárodních projektů v kosmonautice. Česká kosmická kancelář přijímá do 2. května žádosti o účast a vybere z nich jednoho kandidáta, kterého do kurzu navrhne za Českou republiku. Česká kosmická kancelář má díky svému členství ve Výboru pro řízení mezinárodních projektů v kosmonautice (IPMC) pod Mezinárodní astronautickou federací (IAF) dvakrát ročně možnost nominovat českého zástupce do kurzu International Project Management Course, který je zaměřený na řízení uplatňované v mezinárodních kosmických projektech. Tyto kurzy jsou pořádané v rámci programu NASA APPEL (The Academy of Program/Project & Engineering Leadership) a probíhají v Kennedyho kosmickém středisku na Floridě. Příští kurz IPM-10 se bude konat od 14. do 19. července 2013. Kurz je určený pro vedoucí pracovníky se zkušenostmi z mezinárodních projektů v kosmonautice a skládá se z přednášek i praktických cvičení. Výuka probíhá každý den od ranních hodin až do pozdního odpoledne. Kurz se zaměřuje zejména na projektový management, komunikační dovednosti a kooperaci v mezinárodním a multikulturním prostředí a legislativu a představuje také příležitost navázat mezinárodní kontakty a přetavit je později ve společný projekt nebo spolupráci. V roce 2011 se tohoto kurzu zúčastnili i dva čeští zástupci, o jejich zkušenostech si můžete přečíst ve čtvrtém čísle našeho časopisu Czechspace.cz. Pokud Vás tato příležitost zaujala, kontaktujte autora článku a zašlete mu svůj životopis nejpozději do 2. května 2013. Podmínkou přijetí nominace do výběrového řízení jsou adekvátní zkušenosti a také závazné potvrzení o zajištění financí pro uhrazení cesty a pobytu. Stravování bude během výuky zajištěno pořadatelem. Konečný výběr nominovaných zájemců provádí NASA. Informace o cílech kurzu a jeho program naleznete v příloze.

{{ galerie() }}

**Přílohy:**
[Popis kurzu IPM-10]
[Program kurzu IPM-10]

[Popis kurzu IPM-10]: ipm_10_course_description.pdf
[Program kurzu IPM-10]: ipm_10_draft_agenda_27_mar_13.pdf

**Odkazy:**
[NASA APPEL]

[NASA APPEL]: http://appel.nasa.gov
