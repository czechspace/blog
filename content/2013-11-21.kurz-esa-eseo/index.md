+++
date = 2013-11-21
updated = 2014-01-29
title = "Kurz ESA-ESEO"
description = "Druhý kurz programu ESA European Student Earth Orbiter (ESEO)"
slug ="kurz-esa-eseo"
[taxonomies]
categories = ["cs"]
tags = ["typy-clanku-pozvanka-na-cizi-akci","programy-organizace-esa","typy-clanku-prilezitost-stipendia","programy-organizace-esa-education","uzivatele-postgradualove","uzivatele-vysokoskolaci"]
[extra]
author = "Milan Halousek"
popisky = ["Ilustrace připravované družice ESEO.","Účastníci prvního kurzu ESEO v září 2013."]
+++

ESA Education and Knowledge Management Office nabízí deseti evropským univerzitním studentům stipendium a účast na vzdělávacím kurzu organizovaném v rámci projektu European Student Earth Orbiter (ESEO) pro vývoj a vypuštění malé studentské družice na nízkou oběžnou dráhu Země. Kurz se uskuteční 3. - 15. 2. 2014 v italském městečku Bertinoro. Družice ESEO je v současné době v realizační fázi podrobného rozpracování návrhu a několik evropských univerzitních týmů se již podílí na jejím vývoji a testování. Cílem kurzu je motivovat nové zájemce k zapojení do projektu. Kurz je určen studentům magisterského nebo doktorského studia ve věku 18 až 32 roků se zaměřením na oblasti leteckého inženýrství, mechaniku, výpočetní techniku, elektroniku, telekomunikace, řízení a systémové inženýrství. V rámci nabídnutého stipendia budou účastníkům uhrazeny náklady spojené s kurzem, ubytování, stravování a příspěvek na cestovné. Podrobné podmínky účasti najdou zájemci na webových stránkách ESA Education. Přihlášky se přijímají do 1. 12. 2013 na e-mailu eseo@esa.int s přiloženým životopisem a motivačním dopisem. Tento kurz je druhý z celkem tří plánovaných kurzů s podobným obsahem. Prvního kurzu v září 2013 se zúčastnil i český student. Třetí kurz se uskuteční v termínu 1. - 13. 9. 2014 a pro zájemce o účast bude vypsána samostatná výzva. S ohledem na informace uvedené na webových stránkách programu je dost velká šance akceptování přihlášky českého zájemce. Váš zájem o účast na ESEO Training Course sdělte také autorovi článku z České kosmické kanceláře.

{{ galerie() }}

**Odkazy:**
[Kurz ESEO na webu ESA]

[Kurz ESEO na webu ESA]: http://www.esa.int/Education/Students_apply_for_the_second_session_of_ESEO_courses
