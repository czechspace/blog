+++
date = 2006-04-06
updated = 2018-11-04
title = "TOWARDS eENVIRONMENT 2009 v Praze"
description = "CSO připravila sekci evropské konference o ochraně bezpečnosti a přírodního prostředí z vesmíru"
slug ="towards-eenvironment-2009-v-praze"
[taxonomies]
categories = ["cs"]
tags = ["typy-clanku-tiskova-zprava","programy-organizace-copernicus","programy-organizace-esa","typy-clanku-zprava-z-cizi-akce","uzivatele-firmy","typy-clanku-zprava-z-akce-cso","uzivatele-vedci","programy-organizace-eoep","typy-clanku-komentar-udalosti","programy-organizace-eu"]
[extra]
author = ""
popisky = ["Konference Towards eEnvironment 2009."]
+++

Praha, 6. dubna 2009 - Česká kosmická kancelář připravila organizačně i obsahově speciální sekci věnovanou programu GMES (Global Monitoring for Environment and Security) na mezinárodní konferenci TOWARDS eENVIROMENT, která proběhla ve dnech 25. – 27. března 2009 v Praze v rámci českého předsednictví Rady EU. „Pro Českou republiku tato konference znamenala největší akci tohoto druhu doposud a byla zároveň důležitou příležitostí pro zástupce institucí, univerzit i firem pro navázání kontaktů, ale také jako zdroj inspirace pro vznik možných budoucích projektů v rámci GMES služeb. Cílem této konference bylo především otevřít bránu k programu GMES zájemcům ze střední a východní Evropy,“ říká vedoucí sekce GMES na konferenci Ondřej Mirovský z CSO. V rámci této sekce získali uživatelé, představitelé průmyslu a všichni s rozhodovacími pravomocemi informace o stavu programu a seznámili se s tím, jak se země střední a východní Evropy mohou zapojit do programu GMES, a to jak jeho kosmického, tak pozemního segmentu. Důležitým výstupem celé konference byla i jednoznačná shoda na potřebě silnějšího propojování programu GMES s dalšími evropskými programy SEIS (Shared environmental information systems) a INSPIRE (Infrastructure for Spatial Information in the European Community), které umožní efektivnější pořizování, předávání a vyhodnocování informací o životním prostředí. Pro potřebu takového vývoje se vyslovili ředitelka Evropské agentury životního prostředí Jacqueline McGlade a ředitel programu Pozorování Země ESA Volker Liebig. Co je GMES? GMES (Globální monitoring životního prostředí a bezpečnosti) je vedle navigačního systému Galileo druhým základním programem Evropského společenství. Strategickým cílem GMES je získávat s pomocí údajů z pozorovacích družic aktuální a kvalitnější informace o stavu krajiny, které jsou potřebné pro rozhodování o rozvoji regiónů, při zvládání katastrof či ochraně území nebo humanitárních akcích. Dalším cílem je sladit rozdílné národními standardy v oblasti globálního monitoringu životního prostředí a bezpečnosti v rámci celé Evropské unie. 

{{ galerie() }}

**Odkazy:**
[Stránky konference e-ENVI 2009]
[Český portál GMES]

[Stránky konference e-ENVI 2009]: http://www.e-envi2009.org/
[Český portál GMES]: http://gmes.gov.cz/
