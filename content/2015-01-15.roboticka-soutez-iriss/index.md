+++
date = 2015-01-15
updated = 2015-02-25
title = "Robotická soutěž IRISS"
description = "Naprogramujte svého studentského robota pro misi IRISS"
slug ="roboticka-soutez-iriss"
[taxonomies]
categories = ["cs"]
tags = ["uzivatele-stredoskolaci","uzivatele-zaci","programy-organizace-esa","programy-organizace-esa-education"]
[extra]
author = "Milan Halousek"
popisky = ["Tým ROTA z Gymnázia Olomouc-Hejčín s cenou za 2. místo v soutěži.","Společná fotografie všech soutěžních týmů - ROTA vzadu v bílých tričkách.","Pohled do řídícího sálu při první soutěži Volare Space Robotics Competition."]
related = ["soutez","druhe-misto-pro-rota"]
+++

Celoevropskou studentskou robotickou soutěž vyhlašuje ESA již podruhé. V roce 2013 se v podobné soutěži Volare Space Robotics Competition umístil tým studentů z Gymnázia v Olomouci-Hejčíně na 2. místě (článek o jejich úspěchu v soutěži si můžete přečíst z odkazu v levém sloupci této stránky). Uzávěrka přihlášek letošních soutěžních týmů je 6. února 2015.). Soutěž je inspirována misí dánského astronauta ESA Andrease Mogensena, který poletí na Mezinárodní kosmickou stanicici v září letošního roku, a který se podílí i na organizování této soutěže. Jméno jeho mise IRISS, které je i v názvu studentské robotické soutěže, kombinuje jméno řecké bohyně IRIS a Mezinárodní kosmické stanice ISS. Iris byla poslem Olympských bohů a představovala spojení mezi lidstvem a vesmírem, mezi nebem a zemí. Po předložení přihlášky musí soutěžní týmy připravit krátké video, ve kterém představí své záměry, členy týmu a strategii jejich práce. V další fázi soutěže musí týmy předkládat projektovou dokumentaci a informace o postupu návrhu robotu. Týmy, které postoupí až do finále, se utkají v přímém dvoudenním souboji svých robotů v Technologickém centru ESA/ESTEC (Nizozemí) v prosinci 2015. Úkolem bude převézt co největší náklad z jedné části makety ISS do druhé, a to bez kolizí s dalším zařízením na cestě. Soutěž IRISS Space Robotics se uskuteční ve třech věkových kategoriích (11-13, 14-16 a 17-19 let). Týmy mohou být složené z maximálně pěti studentů příslušné věkové kategorie a jednoho dospělého vedoucího týmu/učitele. Všechny potřebné informace k přihláškám, termínům, návrhu robotů i vlastní soutěži najdou zájemci na webových stránkách vzdělávacích projektů ESA s vyhlášením soutěže Second Space Station Robot Challenge to launch (viz odkaz v levém sloupci této stránky). V případě vašeho zájmu o zapojení do soutěže IRISS Space Robotics Competition informujte i Českou kosmickou kancelář prostřednictvím formuláře na této stránce nebo na e-mailu autora článku. Děkujeme a přejeme mnoho úspěchů.

{{ galerie() }}

**Přílohy:**
[Podrobná pravidla IRISS Space Robotics Competition]

[Podrobná pravidla IRISS Space Robotics Competition]: irissspaceroboticscompetition_0.pdf

**Odkazy:**
[Vyhlášení soutěže IRISS Space Robotics Competition na webu ESA-Education]
[Podrobná pravidla soutěže]

[Vyhlášení soutěže IRISS Space Robotics Competition na webu ESA-Education]: http://www.esa.int/Education/Second_Space_Station_Robot_Challenge_to_launch
[Podrobná pravidla soutěže]: http://esamultimedia.esa.int/docs/edu/irissSpaceRoboticsCompetition.pdf
