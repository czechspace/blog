+++
date = 2014-07-09
updated = 2014-09-10
title = "Soutěžte s ATV"
description = "Natočte video se zajímavým pokusem a vyhrajte"
slug ="soutezte-s-atv"
[taxonomies]
categories = ["cs"]
tags = ["uzivatele-stredoskolaci","uzivatele-zaci"]
[extra]
author = "Milan Halousek"
popisky = ["Ilustrační obrázek soutěže ATV"]
related = ["soutez"]
+++

Při příležitosti posledního startu evropské zásobovací lodě ATV-5 Georges Lemaître, jehož tart je plánován na 26.7.2014, vyhlašuje ESA soutěž pro mladé zájemce o natočení zajímavé školní lekce nebo pokusu z oblasti fyziky, chemie, biologie nebo jiné oblasti se vztahem ke kosmonautice. Poslední termín k zaslání soutěžních videosnímků je 31. října 2014. Při příležitosti posledního startu evropské zásobovací lodě ATV (Automated Transfer Vehicle) vydává Evropská kosmická agentura pět nových vzdělávacích videí, věnovaných pěti vizionářům, jejichž jmény ESA nazvala jednotlivé mise ATV - Jules Verne, Johannes Kepler, Edoardo Amaldi, Albert Einstein a Georges Lemaître inspirativně vysvětlují principy fyziky pro mladé i starší zájemce. Tato videa budou zveřejněna na videokanálu ESA v průběhu letu ATV-5 Georges Lemaître na Mezinárodní kosmickou stanici ISS. Videa mohou pomoci učitelům seznámit své žáky s pojmy, jako jsou Keplerovy zákony planetárního pohybu nebo speciální či obecná teorie relativity Alberta Einsteina. Spolu s videi bude vydána i nová příručka pro učitele a další vzdělávací materiály, jejichž cílem bude přenést vzrušující zážitky z vesmíru do školních tříd a probudit tak zájem studentů o tuto oblast. Limitovanou edici s pěti DVD i další odměny, odznaky a loga všech pěti misí evropské zásobovací lodě ATV a další publikace můžete vyhrát, pokud natočíte vlastní video s ukázkovou školní lekcí nebo vysvětlením pokusu z oblasti fyziky, chemie, biologie nebo jakékoliv jiného vědního oboru vztahujícího se k vesmíru. Video stačí nahrát na web (vlastní nebo školní web nebo Youtube) a na stránky ESA vložit odkaz. Porota složená z odborníků Evropské kosmické agentury vybere pět nejlepších snímků a jejich autory odmění. Představené experimenty nejsou omezeny žádnými speciálními požadavky, měly by však být bezpečné a prakticky proveditelné ve školním prostředí. Hodnotí se originalita, profesionalita, vzdělávací hodnota a v neposlední řadě i smysl pro humor. Odkazy na soutěžní videa můžete rovněž zasílat autorovi článku, který ta nejpovedenější uveřejní na webu CSO. V případě jakýchkoliv dotazů nás oslovte prostřednistvím kontaktního formuláře.

{{ galerie() }}

**Odkazy:**
[Web videosoutěže ATV education challenge]
[Web ESA - Automated Transfer Vehicle]

[Web videosoutěže ATV education challenge]: http://blogs.esa.int/atv/2014/07/08/atv-education-challenge/
[Web ESA - Automated Transfer Vehicle]: http://www.esa.int/Our_Activities/Human_Spaceflight/ATV
