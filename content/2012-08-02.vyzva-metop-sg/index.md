+++
date = 2012-08-02
updated = 2018-11-04
title = "Výzva MetOp-SG"
description = "Příležitost k předkládání návrhů pro řešení vybraných přístrojů na MetOp-SG"
slug ="vyzva-metop-sg"
[taxonomies]
categories = ["cs"]
tags = ["programy-organizace-esa","uzivatele-firmy","uzivatele-vedci","typy-clanku-projektova-prilezitost","programy-organizace-metop-sg","uzivatele-postgradualove"]
[extra]
author = ""
popisky = ["Simulace družice MetOp."]
+++

Evropská kosmická agentura vydala výzvu k předkládání návrhů na řešení vybraných přístrojů, které budou umístěny na palubách družic MetOp-SG. Konkrétně se jedná o návrhy pro přístroje ICI (Ice Cloud Imager) pro pozorování oblačnosti a ledových částí v ní obsažené, MWI (MicroWave Imager) pro sledování srážek a mořského ledu, RO (Radio Occultation Sounder) pro monitorování atmosférické teploty a vlhkosti a pozorování ionosféry a 3MI (Multi-viewing, Multi-channel, Multi-polarisation Imager) pro pozorování atmosférických aerosolů. MetOp-SG je programem ESA a EUMETSATu s celkovým rozpočtem 1061 milionů Euro, který bude schválen na Ministerské radě v listopadu letošního roku, a do nějž se má Česká republika možnost zapojit. Cílem tohoto programu je navázat na produkci meteorologických dat družic MetOp. ESA tyto cíle naplní financováním stavby dvou prototypních družic MetOp-SG-A a MetOp-SG-B, které budou Zemi obíhat na polární oběžné dráze ve výšce 817 km. Financování vývoje některých přístrojů, provozu a sériové výroby družic a pozemního segmentu bude zajišťovat EUMETSAT. Obě prototypní družice by měly odstartovat mezi lety 2019 – 2021. Podle dosavadních návrhů ponese první družice osm, druhá sedm pozorovacích přístrojů. Na čtyři z těchto přístrojů byla 30.7.2012 podána výzva, kterou ESA jako součást předvýběru přístrojů vyhlašuje otevřenou soutěž návrhů na jejich technické řešení. ESA nemá v úmyslu na základě těchto návrhů vstupovat do jakéhokoliv přímého smluvního vztahu, nicméně návrh potenciálního dodavatele některého z předvybraných přístrojů bude dán k dispozici budoucím hlavním dodavatelům družic MetOp-SG. Vzhledem k tomu, že zatím není rozhodnuto, které státy se programu MetOp-SG budou účastnit, bude brát ESA v potaz všechny došlé návrhy. Dalšími přístroji, které budou financovány ESA v rámci programu MetOp-SG jsou SCAtterometer (SCA), MicroWave Sounder (MWS) a Sentinel-5. EUMETSAT bude financovat v této misi přístroje METimage, Infrared Atmospheric Sounding Interferometer (IASI-NG) a Argos-4. Přesné znění výzvy je ke stažení na webovém portálu EMITS. V případě, že nedisponujete přístupem na tento portál, neváhejte kontaktovat Českou kosmickou kancelář, která Vám při registraci poskytne pomoc.

{{ galerie() }}

**Odkazy:**
[MetOp-SG na webu EOPORTAL]
[MetOp-SG na webu EUMETSAT]
[ESA EMITS]

[MetOp-SG na webu EOPORTAL]: https://directory.eoportal.org/web/eoportal/satellite-missions/m/metop-sg
[MetOp-SG na webu EUMETSAT]: http://www.eumetsat.int/website/home/Satellites/FutureSatellites/EUMETSATPolarSystemSecondGeneration/index.html
[ESA EMITS]: http://emits.esa.int/
