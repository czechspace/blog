+++
date = 2012-11-13
updated = 2018-11-04
title = "O3S"
description = "Open-standard online observation services"
slug ="o3s"
[taxonomies]
categories = ["cs"]
tags = ["programy-organizace-gstp","typy-clanku-tiskovina","programy-organizace-esa","uzivatele-firmy","typy-clanku-ukonceny-projekt","uzivatele-vedci"]
[extra]
author = ""
popisky = ["Kombinované zobrazení pomocí technologií WMS a WCS.","EOxServer založený na technologiích WCS a WMS."]
+++

Webové služby pro družicové pozorování Země Trvání projektu: červen 2010 až červen 2012 Vedoucí projektu: Milan Nováček Projekt O3S byl řešen v rámci technologického programu GSTP Evropské kosmické agentury (ESA). ANF DATA (nyní Siemens Convergence Creators) bylo jedním ze tří subdodavatelů rakouské firmy EOX IT Services GmbH. Cílem projektu bylo posoudit a demonstrovat využití webových služeb založených na standardech konsorcia OGC (Open Geospatial Consortium) v oblastech, ve kterých mohou být technologie Web Coverage Service (WCS) a Web Map Service (WMS) přínosné pro družicové pozorování Země, například pro online přístup k datům a pro poskytování datových produktů s přidanou hodnotou. WCS umožňuje inovativní vytváření náhledů pro přístup do družicových datových archívů a představuje tak alternativu k tradičním metodám datových souborů a scén. Standard EO-WCS (Earth Observation Application Profile of WCS) umožňuje efektivní poskytování dat přesně v tom geografickém a časovém rozsahu, jak jej požaduje uživatel. Tím odpadá nutnost data po stažení dále upravovat (rozbalovat, formátovat, dekódovat, ořezávat) a usnadní se i vývoj aplikací pro automatické zpracování dat a interaktivních aplikací pro vyhledávání dat. Projekt také zahrnoval implementaci přístupu k WCS pomocí protokolu SOAP. Zkušenosti a poznatky z tohoto projektu byly jedním ze vstupů právě probíhající standardizace EO-WCS v OGC konsorciu. Siemens Convergence Creators Společnost je globální partner v oblasti komunikací pro široký rozsah trhů. SCC staví na inovativních produktech a rešeních na klíč v oblastech komunikačních sítí, služeb, bezpečnosti, multimédií a kosmického průmyslu. Oddělení Space vzniklo v České republice v roce 1998 a od té doby spolupracuje na vývoji softwarových řešení pro Evropskou kosmickou agenturu (ESA), německou kosmickou agenturu (DLR), evropský navigační systém Galileo a na řešeních pro významné družicové operátory. Máme dlouholeté zkušenosti se spoluprací na komplexních mezinárodních projektech v oblasti družicových komunikací a v řešeních pro pozemní segment kosmického průmyslu. Siemens Convergence Creators, s.r.o., dříve ANF DATA spol. s r.o., je dceřinou společností firmy Siemens. Co vám účast v projektu přinesla? „Během projektu jsme měli možnost se detailně seznámit s implementací protokolů WCS a EO-WCS. Předpokládáme, že zkušenosti z tohoto projektu nám pomohou zvýšit šance na další úspěšnou spolupráci s ESA v oblasti vývoje softwaru pro pozemní segment.“

{{ galerie() }}

**Přílohy:**
[Factsheet O3S]

[Factsheet O3S]: csofactsheets-03s-web.pdf
