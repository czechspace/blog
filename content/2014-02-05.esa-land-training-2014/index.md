+++
date = 2014-02-05
updated = 2018-11-04
title = "ESA Land Training 2014"
description = "Mezinárodní kurz ESA o dálkovém průzkumu Země se zaměřením na sledování pevniny"
slug ="esa-land-training-2014"
[taxonomies]
categories = ["cs"]
tags = ["typy-clanku-pozvanka-na-cizi-akci","programy-organizace-eu","programy-organizace-copernicus","programy-organizace-esa","uzivatele-vedci","uzivatele-postgradualove","uzivatele-vysokoskolaci"]
[extra]
author = ""
popisky = ["ATC Land 2014","Noční snímek Valencie z Mezinárodní kosmické stanice."]
+++

ESA otevřela přihlášky na letošní ročník kurzu dálkového průzkumu Země pro pokročilé, který se koná ve dnech 8. - 12. září ve Valencii. Kurz je určen vysokoškolským studentům, doktorandům a mladým vědcům, kteří v DPZ již mají nějaký background a zajímají se o dálkový průzkum pevniny. Termín pro podávání přihlášek je 7. května. Kurz je pořádán v rámci nového programu ESA SEOM - Scientific Exploitation of Operational Missions, který podporuje zejména vědecké využívání dat z dlouho očekávaných družic ESA Sentinel. Tyto představují převážnou část kosmické infrastruktury vyvinutou v programu ESA, jíž agentura přispívá do evropského systému Copernicus pro globální monitoring životního prostředí a bezpečnosti, dříve označovaného jako GMES. Kurz s obdobným zaměřením pořádala ESA ve spolupráci s Českou kosmickou kanceláří v roce 2009 v Praze, na půdě Přírodovědecké fakulty UK a na Fakultě stavební ČVUT. Cíle kurzu Obsah Kurz nabídne obsáhlý a vyvážený přehled teoretických základů a aplikací v dálkovém průzkumu pevniny. Ve výuce budou využita skutečná i simulovaná data z družic provozního typu. Bude se skládat z přednášek i praktických cvičení a je uspořádán do čtyř okruhů: Samotný kurz je pro všechny zdarma, ale účastníci si musí sami pokrýt náklady na dopravu, ubytování a stravu. Je otevřen studentům ze všech členských států ESA a Kanady, obvykle mívá přes 60 účastníků a oficiálním jazykem bude angličtina. Přihlášky k účasti je možné podávat do 7. května prostřednictvím oficiálních webových stránek kurzu, na které naleznete odkaz v levém panelu. Vyrozumění o přijetí či zamítnutí přihlášky lze očekávat do 15. června.

{{ galerie() }}

**Odkazy:**
[ESA Land Training 2014]

[ESA Land Training 2014]: http://seom.esa.int/landtraining2014/
