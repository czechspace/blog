+++
date = 2017-11-20
updated = 2019-02-11
title = "Vzhůru na Měsíc"
description = "Česká kosmická kancelář nabízí vědcům cestu na Měsíc"
slug ="vzhuru-na-mesic"
[taxonomies]
categories = ["cs"]
tags = ["uzivatele-firmy","uzivatele-vedci","uzivatele-postgradualove","typy-clanku-projektova-prilezitost"]
[extra]
author = "Michal Václavík"
popisky = ["Přistávací modul Peregrine.","Přistávací modul Peregrine."]
+++

Česká kosmická kancelář (CSO) průběžně využívá své mezinárodní kontakty se zahraničními partnery k rozšíření možností pro možné zapojení českých pracovišť do kosmických programů. Aktuálně se vyskytla zajímavá příležitost v projektu americké společnosti Astrobotic Technology, se kterou je CSO již několik let v profesním spojení. Tato společnost v současnosti dokončuje vývoj a stavbu vlastního modulu pro Peregrine pro měkké přistání na povrchu Měsíce v roce 2019. Astrobotic Technology nyní oslovila Českou kosmickou kancelář s nabídkou možnosti pro česká výzkumná a vývojová pracoviště umístit na přistávací modul svůj vlastní přístroj. Modelový letový profil počítá s vypuštěním modulu Peregrine jako sekundárního nákladu při startu rakety Atlas V. Následovat bude přeletová fáze k Měsíci, navedení na jeho oběžnou dráhu, přistání a práce na povrchu v oblasti Lacus Mortis. Celková nominální délka první mise je 25 až 55 dní, z toho 8 dní na povrchu Měsíce. Užitečný náklad s hmotností do 1 kg může mít libovolné určení - vědecký přístroj na měření fyzikálního parametru nebo demonstrační zařízení pro zkoušku technického řešení. Bude upevněn na horní nebo spodní straně přístrojové plošiny ve výšce minimálně 40 cm nad povrchem Měsíce. Pro jeho umístění jsou plánované následující standardizované boxy (je možné je sdílet): Na jeden kilogram užitečného zatížení je k standardně dispozici 0,5 W elektrické energie (28 V ss) a přenosová kapacita na Zemi je 2,8 kb/s. Česká kosmická kancelář vyzívá pracoviště aktivní v oblasti spojené s problematikou vývoje a provozování zařízení určených pro fungování v meziplanetárním prostoru a případně i na povrchu jiného nebeského tělesa, k reakci na tuto výzvu a účasti na pracovním setkání, které se uskuteční dne 23. listopadu 2017 v 10:00 v prostorách České kosmické kanceláře, Sokolovská 22, Praha 8. V případě vašeho zájmu prosím o potvrzení účasti na emailu info@czechspace.cz. Rovněž se na nás neváhejte obrátit v případě jakýchkoli dalších dotazů.

{{ galerie() }}
