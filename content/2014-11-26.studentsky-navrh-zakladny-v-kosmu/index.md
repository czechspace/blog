+++
date = 2014-11-26
updated = 2015-01-15
title = "Studentský návrh základny v kosmu"
description = "Navrhněte základnu pro život lidí ve vesmíru ve studentské soutěži NASA"
slug ="studentsky-navrh-zakladny-v-kosmu"
[taxonomies]
categories = ["cs"]
tags = ["uzivatele-stredoskolaci","uzivatele-zaci","typy-clanku-projektova-prilezitost"]
[extra]
author = "Milan Halousek"
popisky = ["TOSCA – návrh kosmické základny českých studentů v soutěži roku 2013.","Český tým projektu TOSKA, zleva Jakub Sláma, Aneta Ceplechová, Michaela Lofflerová, Aleš Ceplecha."]
related = ["nasa","czechspace-07"]
+++

NASA Ames Research Center a National Space Society vyhlašují další ročník studentské technické a výtvarné soutěže o návrh vesmírné základny ve volném kosmickém prostoru. Soutěž je určena pro jednotlivce i kolektivy ve věku 11 až 18 roků z kterékoliv země světa. K vytvoření návrhu základny potřebujete znalosti z fyziky, matematiky, kosmických věd, věd o životním prostředí a řady dalších vědních oborů. Vymyslet a zdůvodnit musíte nejenom umístění základny v kosmu, ale i počet obyvatel a způsob jakým na základně budou přežívat. Do soutěže jsou přijímány i umělecké a literární práce na dané téma. Vítězné návrhy budou odměněny, všichni účastníci obdrží osvědčení o absolvování soutěže. Zájemcům o účast doporučujeme prostudovat podrobné informace na stránkách soutěže (viz. odkazy ve sloupci vlevo), kde je zveřejněno i veliké množství úspěšných projektů z minulých roků. V roce 2013 se soutěže zúčastnil i čtyřčlenný tým českých studentů z Kladna a Prahy s projektem kosmické základny TOSKA, který ve své kategorii získal čestné uznání za 8 místo. Článek o jejich cestě do USA na slavnostní vyhlášení soutěže na konferenci v San Diegu si můžete přečíst v časopise Czechspace.cz č.7 (odkaz v levém sloupci). Dívčí část tohoto týmu se úspěšně prosadila v soutěži i v roce 2014 s projektem ORBIS! V případě zájmu o zapojení do soutěže kontaktujte autora tohoto článku prostřednictvím formuláře vlevo. 

{{ galerie() }}

**Odkazy:**
[Stránky soutěže na webu NASA]
[Stránky o osídlování vesmíru]

[Stránky soutěže na webu NASA]: http://settlement.arc.nasa.gov/Contest/
[Stránky o osídlování vesmíru]: http://settlement.arc.nasa.gov/
