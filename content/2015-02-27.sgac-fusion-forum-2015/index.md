+++
date = 2015-02-27
updated = 2018-11-04
title = "SGAC Fusion Forum 2015"
description = "Zúčastněte se letošního Space Generation Fusion Forum"
slug ="sgac-fusion-forum-2015"
[taxonomies]
categories = ["cs"]
tags = ["uzivatele-vedci","uzivatele-postgradualove","uzivatele-vysokoskolaci","typy-clanku-pozvanka-na-cizi-akci"]
[extra]
author = ""
popisky = ["Space Generation Fusion Forum 2013."]
related = ["soutez","sgac","spoluprace-cso-sgac"]
+++

Space Generation Advisory Council (SGAC) pořádá 12. a 13. dubna 2015 Space Generation Fusion Forum (SGFF), které se uskuteční v rámci Space Symposium v Colorado Springs v USA. Přihlášku je možné podávat do 28. března 2015, do 6. března 2015 je navíc možné požádat o grant na úhradu veškerých nákladů spojených s cestou. Fusion Forum má podobu interaktivní panelové diskuze moderované současnými lídry v kosmonautice z kosmických agentur, mezinárodních organizací a průmyslových podniků. Studenti a mladí profesionálové, tedy budoucí lídři, mají na SGFF příležitost diskutovat důležitá témata současné kosmonautiky. Součástí programu je také recepce a další aktivity zaměřené na networking. Všichni účastníci mají navíc možnost zúčastnit se zahajovacího ceremoniálu a recepce ke Space Symposium a získat slevu na registrační poplatek na tuto akci. Výstupem SGFF bude doporučení pro Výbor OSN pro mírové využívání kosmického prostoru (UN Committee on the Peaceful Uses of Outer Space, UN COPUOS). Výsledky budou rovněž prezentovány na Space Symposium a AIAA Space and Astronautics Forum and Exposition. Zájemci mají možnost se hlásit až do 28. března 2015, počet účastníků je však omezen na 50. Z tohoto důvodu budou vybráni pouze zájemci s nejlépe hodnocenou přihláškou. Účast na fóru je zpoplatněná a oje mezena pouze na členy SGAC ve věku od 18 do 35 let. Pokud ještě nejste členy SGAC, ale o fórum máte zájem, zaregistrujte se a staňte se členy. Registrace do SGAC je jednoduchá a probíhá online. Navíc je v rámci Global Grants Programme 2015 možné až do 6. března 2015 požádat o grant, který pokryje veškeré náklady na cestu do Colorado Springs, ubytování, poplatky za víza a registrační poplatky za SGFF a Space Symposium. K zařazení do soutěže o tento grant je nutné vyplnit formulář a emailem zaslat motivační dopis a životopis. Odkaz na registraci do SGAC, formulář pro přihlášení na SGFF, informace o grantovém programu a další detaily naleznete v externích odkazech tohoto článku. V případě jakýchkoliv otázek se neváhejte obrátit autora článku, který je národním kontaktním bodem SGAC pro Českou republiku.

{{ galerie() }}

**Přílohy:**
[Leták SGFF 2015]

[Leták SGFF 2015]: sgac_ff_flyer.rar

**Odkazy:**
[Informace o SGFF 2015]
[Registrace na SGFF 2015]
[Grantový program pro účast na SGFF 2015]
[Registrace do SGAC]

[Informace o SGFF 2015]: http://www.spacegeneration.org/event/sgff-2015.html
[Registrace na SGFF 2015]: http://www.spacegeneration.org/event/sgff-2015/96-sgff/fusion-forum-2015/1176-sgff-2015-registration-information.html
[Grantový program pro účast na SGFF 2015]: http://www.spacegeneration.org/event/sgff-2015/96-sgff/fusion-forum-2015/932-global-grants-programme-2015.html
[Registrace do SGAC]: http://www.spacegeneration.org/join-sgac.html
