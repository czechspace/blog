+++
date = 2015-02-26
updated = 2015-03-06
title = "Sympozium Mezinárodní telekomunikační unie (ITU)"
description = "CSO vystoupí na Sympoziu radiokomunikačního sektoru Mezinárodní telekomunikační unie v Praze"
slug ="sympozium-mezinarodni-telekomunikacni-unie-itu"
[taxonomies]
categories = ["cs"]
tags = ["typy-clanku-pozvanka-na-cizi-akci","typy-clanku-komentar-udalosti","typy-clanku-pozvanka-na-akci-cso","uzivatele-firmy","uzivatele-vedci","uzivatele-postgradualove","uzivatele-vysokoskolaci"]
[extra]
author = "Kristýna Šaarová"
popisky = ["ITU sympozium v Praze.","Mezinárodní telekomunikační unie."]
+++

Celosvětové sympozium a seminář radiokomunikačního sektoru ITU proběhne ve dnech 2. až 4. března 2015 v budově elektrotechnické fakulty ČVUT v Praze. Hlavním tématem bude problematika spojená se zaváděním a regulací radiokomunikačních sítí využívajících malé družice. Mezinárodní telekomunikační unie (ITU), je specializovanou agenturou Organizace spojených národů (OSN), zodpovědnou za oblast informačních a komunikačních technologií, která koordinuje globální využívání rádiového spektra včetně družicových spojů. Sympozium se koná pod záštitou Ministerstva průmyslu a obchodu a je připravováno ve spolupráci ITU s FEL ČVUT v Praze a Českou kosmickou kanceláří, jejíž ředitel, Jan Kolář, zde přednese příspěvek o českcýh družicích a družicových přístrojích. Na akci zavítá přes 200 expertů z členských zemí ITU z akademické, výzkumné, výrobní i provozní sféry. Zúčastní se také ředitel Radiokomunikačního sektoru ITU, François Rancy. Na sympoziu budou představeny současné i plánované projekty využití malých družic, které přednesou například zástupci NASA, ESA, ale také soukromých společností nebo evropských univerzit. Pro české účastníky z oblasti výzkumu, průmyslu, provozovatelů a státní správy je tato akce výjimečnou příležitostí k seznámení se současným stavem a budoucím vývojem v oblasti malých družic umožňující přípravu nových projektů i odpovídajících legislativních opatření. Účastnící budou mít rovněž příležitost se prakticky seznámit s plněním administrativních požadavků obsažených v Radiokomunikačním řádu ITU. Součástí sympozia je také výstava a panelové postery v předsálí konferenčního sálu. Průběh jednání budete mít možnost sledovat také na webu akce (viz odkaz v levém panelu).

{{ galerie() }}

**Odkazy:**
[Program akce]
[Web sympozia]
[Web Mezinárodní telekomunikační unie]

[Program akce]: http://www.itu.int/en/ITU-R/space/workshops/2015-prague-small-sat/Pages/agenda.aspx
[Web sympozia]: http://www.itu.int/en/ITU-R/space/workshops/2015-prague-small-sat/Pages/default.aspx
[Web Mezinárodní telekomunikační unie]: http://www.itu.int
