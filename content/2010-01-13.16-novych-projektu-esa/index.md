+++
date = 2010-01-13
updated = 2018-11-04
title = "16 nových projektů ESA"
description = "ESA doporučila k realizaci prvních 16 projektů z Pobídkového programu pro česká pracoviště"
slug ="16-novych-projektu-esa"
[taxonomies]
categories = ["cs"]
tags = ["programy-organizace-esa","uzivatele-vedci","typy-clanku-tiskova-zprava","uzivatele-verejnost","typy-clanku-komentar-udalosti","programy-organizace-ciis","uzivatele-firmy","typy-clanku-podepsany-kontrakt"]
[extra]
author = ""
popisky = ["Vlajka Evropské kosmické agentury"]
+++

Praha, 13. ledna 2010 – ESA doporučila k realizaci 16 projektů z 54 v rámci Pobídkového programu pro česká pracoviště. Firmy, výzkumné instituce a univerzity z ČR se tak budou podílet na vědeckých projektech v oblasti pozemního segmentu, pozorování Země, navigace a zejména pak technologických řešení s širším využitím. „Hlavním cílem a smyslem Pobídkového programu je naučit česká pracoviště pracovat na dostatečně konkurenceschopné úrovni tak, aby v budoucnu byla rovnocennými partnery zahraničních organizací a institucí a úspěšně se zapojovala do povinných i volitelných programů ESA,“ říká ředitel České kosmické kanceláře Jan Kolář a dodává: „O výběru projektů na základě technického zhodnocení experty ESA, prováděného podle standardních pravidel uplatňovaných ESA, rozhoduje společná pracovní skupina ESA a České republiky.“ V prvních šesti letech po vstupu České republiky do ESA má ČR garantovanou téměř polovinu svého povinného příspěvku, přibližně 2,5 milionu eur ročně, pro financování výhradně českých projektů. V současné době byly podepsány první kontrakty mezi ESA a organizacemi, které podaly kvalitní projektové návrhy v rámci první výzvy Pobídkového programu určeného výlučně pro česká pracoviště. Zapojit se do něj mohly vysoké školy, výzkumné ústavy a průmyslové vývojové firmy z České republiky. Mezi firmy a pracoviště, které uspěly v tendrech vyhlášených ESA, patří: AVX Czech Republic, Iguassu Software Systems, Evolving Systems Consulting, CSRC, Gisat, ANF DATA, BBT-Materials processing, ProjectSoft HK, L. K. Engineering, Frentech Aerospace, Ústav fyziky atmosféry AV ČR, Ústav technické a experimentální fyziky ČVUT a Astronomický ústav AV ČR. Výzva byla otevřena projektovým návrhům ze všech technologických oblastí, ve kterých se ESA angažuje a byla vymezena pro tři kategorie projektů, které byly předem zvoleny s ohledem na silné oblasti českého průmyslu: Na konci února 2009 v Praze proběhl třídenní kurz, během kterého si účastníci mohli osvojit základní praktiky psaní projektových návrhů pro ESA. Po zveřejnění první výzvy pro podávání projektových záměrů v rámci Pobídkového programu, byl uspořádán informační den, na němž byly podrobně vysvětleny její podmínky, pravidla a zaměření. Další výzva v pobídkovém programu se očekává v září 2010.

{{ galerie() }}
