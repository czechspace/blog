+++
date = 2013-11-28
updated = 2018-11-04
title = "Plán ESA TRP na rok 2014"
description = "ESA schválila pracovní plán pro technologicky výzkumný program TRP na rok 2014"
slug ="plan-esa-trp-na-rok-2014"
[taxonomies]
categories = ["cs"]
tags = ["programy-organizace-esa","uzivatele-firmy","uzivatele-vedci","typy-clanku-projektova-prilezitost","uzivatele-postgradualove"]
[extra]
author = ""
popisky = ["Elektrická komponenta.","Mikroelektronický obvod."]
related = ["trp","trp-0"]
+++

Výbor pro průmyslovou politiku ESA na svém posledním zasedání schválil pracovní plán programu TRP (Technology Research Programme) na rok 2014, jehož projekty stojí u základu všech kosmických misí agentury. Plán se skládá z 90 aktivit jdoucích napříč všemi technologickými doménami a během příštího roku k nim ESA vydá příslušné veřejné zakázky. Projekty v programu TRP jsou v ESA obecně jedněmi z nejdůležitějších, protože pokrývají samotné počátky technologického vývoje zařízení od formulování prvních konceptů po otestování modelu v laboratoři (TRL 1 - 4). Zapojení pracovišť do aktivit již od těchto počátečních fází zvyšuje šanci na úspěch v dalších projektech, které obvykle navazují v programech GSTP, FLPP, EOEP, ARTES a dalších. Nedávno schválený pracovní plán zahrnuje aktivity z domén optického i radarového pozorování Země, pilotovaných kosmických letů včetně biologických a lékařských věd, robotického průzkumu sluneční soustavy vyjma Marsu (například robotická mise k Měsíci), vývoje nosných raket a kosmických lodí, návratových technologií a telekomunikačních navigačních systémů. Dále plán obsahuje aktivity z technologických oblastí, které lze využít univerzálně: palubní datové systémy, letový software, systémy napájení, systémy sledování a ochrany před nežádoucími vlivy kosmického prostředí, řídící systémy, komunikační systémy, pozemní systémy řízení družic a komunikační stanice a sítě, letová dynamika a GNSS, kosmický odpad, automatizace, dálové řízení a robotika, pohyblivé díly a tribologie, optika a optoelektronika, aerotermodynamika, pohonné systémy, mechanické díly a pyrotechnika, termální, pevnostní a dynamické analýzy a návrhy materiálů a komponent, metody pro zajištění kvality a bezpečnosti, avionika, elektronické komponenty, nové úsporné a ekologicky šetrné technologie a zdroje energie, průlomové technologies slibující významné pokroky ve vědě a další. Kromě technologií pro robotický průzkum Marsu tento plán rovněž nezahrnuje technologické aktivity připravované pro kosmické dalekohledy a planetární sondy, jelikož jim jsou věnované samostatné programy (CTP a MREP). V případě zájmu o bližší informace o konkrétních aktivitách a doporučení postupu, jak se do projektů zapojit, prosím kontaktujte autora článku. 

{{ galerie() }}
