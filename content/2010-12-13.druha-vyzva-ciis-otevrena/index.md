+++
date = 2010-12-13
updated = 2018-11-04
title = "Druhá výzva CIIS otevřena"
description = "Česká pracoviště mají další příležitost zapojit se do evropských kosmických aktivit"
slug ="druha-vyzva-ciis-otevrena"
[taxonomies]
categories = ["cs"]
tags = ["typy-clanku-tiskova-zprava","programy-organizace-esa","uzivatele-firmy","uzivatele-vedci","typy-clanku-komentar-udalosti","programy-organizace-ciis"]
[extra]
author = ""
popisky = ["Vlajka Evropské kosmické agentury"]
+++

Praha, 13. prosince 2010 – Českým firmám a výzkumným pracovištím se opět otevřela možnost snazšího zapojení do aktivit Evropské kosmické agentury. Dne 8. prosince 2010 byla zveřejněna již druhá Výzva pro podávání návrhů projektových záměrů v rámci pobídkového programu pro česká pracoviště - Czech Republic's Industry Incentive Scheme. Pobídkový program pro česká pracoviště, tzv. Czech Republic's Industry Incentive Scheme (CIIS), je určený výhradně pro české firmy a instituce a má za cíl podpořit jejich rozvoj a zvýšení jejich schopností potřebných pro úspěšnou účast v otevřených soutěžích ESA. „Budeme rádi, když česká pracoviště podají své projektové návrhy alespoň v tak hojném počtu jako do výzvy první, na základě které ESA na podzim 2009 posléze doporučila k realizaci 16 projektů z 53. Firmy, výzkumné instituce a univerzity z ČR, které následně s ESA podepsaly kontrakt v celkové částce za téměř 60 milionů korun, tak v průběhu roku 2010 začali pracovat na projektech z oblasti pozemního segmentu, pozorování Země, navigace a zejména pak technologických řešení s širším využitím,“ uvedl Jan Kolář, ředitel České kosmické kanceláře. Kompletní dokumentace druhé výzvy je dostupná ke stažení po registraci v systému EMITS. V projektovém záměru neboli "outline proposal" je nutné uvést tzv. ESA Bidder Code, který instituce získá po zmíněné registraci. Pokud ještě nejste registrováni, je dobré tak učinit co nejdříve. Zájemci o další informace se mohou také obrátit na Martina Šunkeviče z CSO na emailu sunkevic@czechspace.cz. Krátce po otevření výzvy bude 16. 12. 2010 Evropskou kosmickou agenturou v prostorách Ministerstva dopravy zorganizován informační seminář, jenž zájemce seznámí zejména s pravidly samotné výzvy, ale i poradí různé cenné informace potřebné pro napsání dobrého a tematicky vhodného projektového návrhu. Na informační seminář se můžete registrovat zde.

{{ galerie() }}
