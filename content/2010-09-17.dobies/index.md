+++
date = 2010-09-17
updated = 2018-02-13
title = "DOBIES"
description = "Dozimetrie biologických experimentů ve vesmíru"
slug ="dobies"
[taxonomies]
categories = ["cs"]
tags = ["programy-organizace-pecs","typy-clanku-tiskovina","programy-organizace-esa","uzivatele-firmy","typy-clanku-ukonceny-projekt","uzivatele-vedci"]
[extra]
author = "Michal Václavík"
popisky = ["Experiment vystavení biologického materiálu dlouhodobému působení kosmického záření na vnější platformě EuTEF na evropském modulu Columbus.","Kontejnery s detektory pro experiment BASE-B/C.","Kontejner s detektory pro experiment BASE-B/C.","Příklad leptaných stop z detektorů ozářených na ISS."]
+++

Vývoj standartní dozimetrie pro stanovení absorbované dávky v biologických vzorcích v kosmu Trvání projektu: 2007 až 2008 Vedoucí projektu: František Spurný Cílem projektu DOsimetry of BIological Experiments in Space (DOBIES) bylo vyvinout standardní metodu dozimetrie, která by na základě kombinace různých postupů dovolila stanovit absorbovanou dávku, její ekvivalent a lineární přenos energie (LPE) v biologických vzorcích ozařovaných v kosmu. K tomuto účelu byla použita kombinace několika typů různých detektorů. Pro dosažení cílů projektu bylo nejprve třeba stanovit závislost odezvy jednotlivých typů detektorů na LPE. K tomuto účelu byly využívány pole záření u pozemských urychlovačů částic vysokých energií. V rámci projektu bylo realizováno také několik experimentů ve vesmíru (jmenovitě BASE A, BASE B/C, YING B1/B2 a další). Partnery projektu DOBIES byly výzkumné týmy z Belgie, Irska a USA. ODZ ÚJF využíval v rámci projektu DOBIES následující detektory: Kombinace obou typů detektorů je již mnoho let používána pro stanovení dozimetrických charakteristik na palubách kosmických lodí a letadel, ve svazcích těžkých nabitých částic i za stíněním urychlovačů částic vysokých energií. Experimenty v rámci projektu DOBIES umožnily stanovit a vzájemně porovnat odezvy různých detektorů v reálných i simulovaných polích záření v kosmu. Na základě těchto výsledků bylo možné připravit unikátní doporučení a popis dozimetrických systémů pro zajištění radiobiologických experimentů v kosmu. Výsledky projektu poslouží při dalších kosmických studiích jako základ pro interpretaci měřených dat. Ústav jaderné fyziky (ÚJF) Akademie věd České republiky Ústav byl založen v roce 1955. V roce 1994 byl k ÚJF přičleněn Ústav dozimetrie záření ČSAV a stal se Oddělením dozimetrie záření ÚJF (ODZ ÚJF). Náplní činnosti ústavu je zejména jaderná fyzika v oblasti nízkých a středních energií, a to jak teoretická, tak experimentální. Ústav se zabývá studiem jaderné spektroskopie záření beta a gama, jaderných reakcí včetně srážek těžkých iontů a hyperjaderné fyziky. Aplikovaný výzkum je reprezentován zejména jadernými analytickými metodami s využitím nabitých částic i neutronů, je zde prováděn výzkum, vývoj a produkce radiofarmak. V ÚJF jsou dále studovány otázky související s jadernou energetikou budoucnosti a likvidací jaderného odpadu. Dozimetrie ionizujícího záření je rozvíjena se zaměřením na metrologii ionizujícího záření, dozimetrii přírodních polí záření, včetně dozimetrie na palubách letadel a kosmických lodí, dozimetrii vybraných radionuklidů a studium jejich transportu v životním prostředí a na studium biologických účinků ionizujícího záření. Co vám účast v projektu DOBIES přinesla? „Účast v projektu DOBIES nám přinesla především možnost zúčastnit se různých experimentů a cennou výměnu odborných zkušeností se zahraničními kolegy. Díky experimentům uskutečněným nejen ve vesmíru ale i u pozemských zdrojů záření jsme získali řadu nových poznatků a tím rozšířili naše znalosti o chování detektorů v různých polích záření. Velice cenná byla diskuze se zahraničními partnery, díky které jsme se utvrdili v tom, že výzkum na našem pracovišti může být srovnáván s ostatními světovými pracovišti. V neposlední řadě nám účast v projektu umožnila navázat další kontakty a díky nim i možnost podílení se na řešení jiných vesmírných experimentů.“

{{ galerie() }}

**Přílohy:**
[Factsheet DOBIES]

[Factsheet DOBIES]: csofactsheets-dobies-web.pdf
