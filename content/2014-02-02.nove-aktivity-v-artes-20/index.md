+++
date = 2014-02-02
updated = 2018-11-04
title = "Nové aktivity v ARTES 20"
description = "ESA schválila doplnění pracovního plánu ARTES elementu 20 na rok 2014"
slug ="nove-aktivity-v-artes-20"
[taxonomies]
categories = ["cs"]
tags = ["uzivatele-firmy","programy-organizace-artes","typy-clanku-projektova-prilezitost","programy-organizace-artes-20","programy-organizace-esa"]
[extra]
author = ""
popisky = ["ARTES 20 / Integrované aplikace"]
related = ["artes-element-integrated-applications-promotion"]
+++

Programový výbor ESA pro oblast telekomunikací schválil doplnění pracovního plánu elementu 20 programu ARTES na rok 2014. Pracovní plán předpokládá jak realizaci 5 otevřených a plně hrazených aktivit, tak spolufinancované činnosti v rámci přímých jednání s konkrétními uchazeči. Hlavním záměrem programu integrovaných aplikací ARTES 20 je vývoj služeb až do stádia jejich provozu pro široký okruh uživatelů, které kombinují využití vícero systémů. K dosažení tohoto záměru je zapotřebí definovat jednotlivé dílčí cíle: ARTES 20 Integrované Aplikace (IAP) funguje prostřednictvím permanentně otevřených výzev i samostatných tendrů iniciovaných ESA. V prvním případě mohou uchazeči podat své návrhy kdykoli to uznají za vhodné. Aktivity navržené v reakci na výzvu musí být relevantní výše uvedeným cílům IAP. Jednou z aktivit iniciovaných ESA v rámci programu ARTES 20 je Příležitost pro provozovatele – aplikace Avanti HYLAS 1. ESA ve spolupráci se společností Avanti nabízí bezplatné využití kapacit družice HYLAS 1. Tato příležitost je k dispozici žadatelům, kteří se přihlásí v rámci programových výzev ARTES 3-4 i ARTES 20. Smluvní podmínky umožňují využití kapacit družice HYLAS 1 nejméně do 14. září 2014. Další aktivitou ARTES 20 je Příležitost pro provozovatele – společná iniciativa ESA a SES. ESA a SES přišly se společnou nabídkou na využití řady širokopásmových kapacit společnosti SES za speciálních podmínek, které se vztahují na paprsky signálu družice ASTRA-3B směrované na kontinentální Evropu a Střední východ, jakož i paprsky družice ASTRA – 4A směrované na subsaharskou Afriku. Pracovní plán ARTES 20 předpokládá rovněž realizaci aktivity vedoucí ke zvýšení efektivity vyrovnání ztrát a managementu nároků v pojišťovnictví. Aktivita bude realizována ve formě studie proveditelnosti, která bude mít za cíl prozkoumání možností, které může poskytnout kosmická infrastruktura v podobě spolehlivé, cenově přijatelné a snadné asistence likvidátorům pojistných událostí v místě živelné nebo lidským faktorem způsobené katastrofy. V případě zájmu o bližší informace o konkrétních aktivitách a doporučení postupu, jak se do projektů zapojit, prosím kontaktujte autora článku.

{{ galerie() }}

**Odkazy:**
[Artes 20 na webu ESA]
[Trvale otevřená výzva AO 6124]

[Artes 20 na webu ESA]: http://iap.esa.int/
[Trvale otevřená výzva AO 6124]: http://emits.sso.esa.int/emits/owa/emits_online.showao?typ1
