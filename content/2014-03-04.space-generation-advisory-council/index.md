+++
date = 2014-03-04
updated = 2018-11-04
title = "Space Generation Advisory Council"
description = "Zapojte se do aktivit Space Generation Advisory Council"
slug ="space-generation-advisory-council"
[taxonomies]
categories = ["cs"]
tags = ["programy-organizace-iac","programy-organizace-iaf","typy-clanku-informace-o-programech","uzivatele-postgradualove","uzivatele-vysokoskolaci"]
[extra]
author = ""
popisky = ["Space Generation Advisory Council"]
related = ["sgac","united-nations","un-copuos"]
+++

Space Generation Advisory Council (SGAC) je globální nevládní organizace, která sdružuje vysokoškolské studenty a mladé profesionály zabývající se kosmonautikou v kosmických agenturách, průmyslu a na akademické půdě a zastupuje je ve Výboru pro mírové využití kosmického prostoru OSN a i jiných mezinárodních organizacích. Mladí lidé mají díky tomu možnost prezentovat své názory, myšlenky a stanoviska a zapojit se do tvorby kosmické strategie a politiky. Česká kosmická kancelář má od února 2014 svého zástupce na pozici národního kontaktního bodu SGAC pro Českou republiku. Tato organizace vznikla z fóra uspořádaného v rámci konference UNISPACE III v roce 1999. V dnešní době má SGAC, které sídlí ve Vídni v Evropském institutu kosmické politiky (European Space Policy Institute, ESPI), přes 4000 členů z více než 100 zemí. SGAC má od roku 2001 status trvalého pozorovatele ve Výboru OSN pro mírové využívání kosmického prostoru (UN Committee on the Peaceful Uses of Outer Space, UN COPUOS) a od roku 2003 je členem Hospodářské a sociální rady OSN (UN Economic and Social Council, UN ECOSOC). Mezi aktivity SGAC patří: Konference, kongresy a fóra Projektové skupiny Doporučení pro strategické a politické směřování kosmonautiky Stipendia Soutěže Výše jmenované aktivity jsou průběžné, avšak většina z nich je vyhrazena pouze pro členy SGAC. V externích odkazech tohoto článku je uveden odkaz na web SGAC, na kterém naleznete více informací o jednotlivých aktivitách a o způsobu, jakým je možné se do nich zapojit. Na stejném webu je také možné se zaregistrovat a stát se členem SGAC. SGAC, členské státy i jednotliví členové této organizace připravují a organizují mnoho dalších zajímavých aktivit. Informace o těchto dalších aktivitách jsou šířeny hlavně prostřednictvím jednotlivých národních kontaktních bodů, tyto národní kontaktní body zároveň slouží i jako propojení s mezinárodním prostředím. Pokud máte zájem o zasílání informací o dalších aktivitách SGAC nebo napojení na mezinárodní prostředí, neváhejte kontaktovat autora tohoto článku, který je národním kontaktním bodem SGAC pro Českou republiku.

{{ galerie() }}

**Odkazy:**
[Webové stránky SGAC]

[Webové stránky SGAC]: http://spacegeneration.org
