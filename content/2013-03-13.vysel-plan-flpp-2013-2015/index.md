+++
date = 2013-03-13
updated = 2018-11-04
title = "Vyšel plán FLPP 2013 - 2015"
description = "ESA vydala pracovní plán programu FLPP k přípravě budoucích nosičů na roky 2013 až 2015"
slug ="vysel-plan-flpp-2013-2015"
[taxonomies]
categories = ["cs"]
tags = ["programy-organizace-flpp","programy-organizace-esa","uzivatele-firmy","uzivatele-vedci","typy-clanku-projektova-prilezitost"]
[extra]
author = ""
popisky = ["Ariane 5 na kosmodromu ESA v Kourou"]
related = ["flpp"]
+++

ESA zveřejnila pracovní plán pro třetí období Programu pro přípravu budoucích nosných raket - Future Launchers Preparatory Programme, FLPP. Na jednotlivé aktivity budou vypisovány tendry mezi roky 2013 až 2015 a česká pracoviště tak mají možnost zapojit se i do vývoje evropských nosičů. Aktivity v tomto pracovním plánu navazují na předchozí etapu programu a jsou koordinovány s aktivitami v dalších programech na vývoj nosných raket – do těchto programů však Česká republika zapojena není. Aktivity budou zaměřeny na vývoj technologií, které umožní snížit náklady na vypouštění nosných raket, zvýšit jejich spolehlivost, dostupnost, flexibilitu a všestrannost. Těchto cílů má být dosaženo snížením hmotnosti a zvýšením výkonnosti a kompatibility technologií pro nosné rakety. Komplexní technologie (např. pohonné systémy, palivová nádrž, plášť pro raketový motor) budou ověřovány a testovány pomocí demonstrátorů. Další snahou bude také zlevnit náklady na výrobní a montážní procesy. ESA chce též přispět k iniciativě clean space prostřednictvím ekologicky šetrnějších pohonných hmot, nižší spotřebou energie při výrobě a montáži a omezením produkce odpadu ve vesmíru. Hojně budou využívány nové pokročilé materiály (nanotechnologie, uhlíkovými vlákny tvrzené plasty – CFRP, hliníkové slitiny) a metody jejich zpracování. Na většinu projektů představených v tomto pracovním plánu bude ESA uzavírat smlouvy přímo po dohodě s vybranými dodavateli, zbytek projektů bude zveřejněn prostřednictví elektronického systému pro publikování veřejných zakázek EMITS. V tendrech, vydávaných v rámci pracovního plánu, budou řešeny následující aktivity: základní technologie technologie pro kryogenní horní stupeň pohonné systémy Na jednotlivé aktivity, které budou zveřejněny v elektronickém systému pro publikování veřejných zakázek EMITS, bude upozorňováno na tomto webu. V případě zájmu o poskytnutí více informací neváhejte kontaktovat autora článku.

{{ galerie() }}
