+++
date = 2015-09-09
updated = 2015-11-25
title = "Drop Your Thesis! 2016"
description = "Připravte studentský projekt pro mikrogravitační prostředí pádové věže ZARM"
slug ="drop-your-thesis-2016"
[taxonomies]
categories = ["cs"]
tags = ["uzivatele-postgradualove","uzivatele-vysokoskolaci","programy-organizace-esa","programy-organizace-esa-education"]
[extra]
author = "Milan Halousek"
popisky = ["Pohled do vnitřních prostor pádové věže.","Pohled na pádovou věž v areálu Univerzity v Brémách.","Detailní pohled na pouzdro uvnitř pádové věže."]
related = ["soutez","projektova-vyzva-cora"]
+++

ESA Education Office vyhlašuje výzvu zaměřenou na realizaci experimentu v prostředí mikrogravitace pádové věže v Centru aplikovaných kosmických technologií a mikrogravitace, ZARM v Brémách. Přihlášky mohou vysokoškolští studenti zasílat do 18. ledna 2016. Již poosmé se do tohoto programu mohou přihlásit až čtyřčlenné týmy univerzitních studentů bakalářského, magisterského nebo doktorského studia ve věku 18-32 let z členských a spolupracujících zemí ESA. Program Drop Your Thesis! (DYT) umožňuje týmům vyzkoušet vědecké nebo technické experimenty související s jejich studiem, vědeckou nebo výzkumnou prací v mikrogravitačním prostředí 146 metrů vysoké pádové věže. Kampaň DYT2016 proběhne v říjnu a listopadu 2016. Stav mikrogravitace je v pádové věži dosažen buď shozem pouzdra s experimentem z horní plošiny věže (délka trvání experimentu je 4,7 sekundy), nebo za použití katapultu, který pouzdro vystřelí od spodní základny (délka trvání experimentu 9,3 sekundy). V obou případech je úroveň mikrogravitace přibližně 10-6 G. Zbytkové zrychlení je při těchto experimentech ještě nižší než jaké bývá dosaženo při parabolickém letu a odpovídá úrovni, jaká je na palubě Mezinárodní kosmické stanice ISS či na jiných orbitálních platformách. Vybraný tým získá možnost konzultovat svůj experiment s odborníky ESA, ZARM a ELGRA (European Low Gravity Research Association) po celou dobu přípravy, realizace i dokončování experimentu. ESA Education Office poskytne studentům finanční podporu na pokrytí části nákladů na cestu a ubytování a hardwarových nákladů na přípravu experimentu. Podrobný popis podmínek způsobilosti studentů a experimentů pro účast v soutěži najdete na webových stránkách ESA věnovaných programu Drop Your Thesis! Další informace se nacházejí také na webu Erasmus Experiment Archive, databáze experimentů financovaných nebo spolufinancovaných ESA a uskutečněných během kosmických letů, na Mezinárodní kosmické stanici ISS a v rámci dalších experimentálních kampaní za posledních více než 30 let (viz externí odkazy). V případě zájmu o účast v programu Drop Your Thesis! 2016 neváhejte kontaktovat Českou kosmickou kancelář, která vám poskytne další informace a odbornou pomoc a podporu.

{{ galerie() }}

**Odkazy:**
[Vyhlášení Drop Your Thesis! 2016]
[Podmínky způsobilosti studentů a experimentů]
[Informace o programu Drop Your Thesis!]
[Erasmus Experiment Archive]

[Vyhlášení Drop Your Thesis! 2016]: http://www.esa.int/Education/Applications_requested_for_Drop_Your_Thesis!_2016
[Podmínky způsobilosti studentů a experimentů]: http://www.esa.int/Education/How_to_apply2
[Informace o programu Drop Your Thesis!]: http://www.esa.int/Education/About_Drop_Your_Thesis
[Erasmus Experiment Archive]: http://eea.spaceflight.esa.int/portal/
