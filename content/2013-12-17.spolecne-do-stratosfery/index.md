+++
date = 2013-12-17
updated = 2014-01-29
title = "Společně do stratosféry"
description = "Česko-slovenská studentská soutěž o návrh nejlepších experimentů pro stratosférické balóny"
slug ="spolecne-do-stratosfery"
[taxonomies]
categories = ["cs"]
tags = ["uzivatele-vysokoskolaci","uzivatele-stredoskolaci","uzivatele-zaci","typy-clanku-projektova-prilezitost"]
[extra]
author = "Milan Halousek"
popisky = ["Start stratosférického balonu."]
related = ["rexus-bexus-2014-15"]
+++

Hvězdárna Valašské Meziříčí a Slovenská organizácia pre vesmírne aktivity (SOSA) realizují projekt příhraniční spolupráce, soutěž Společně do stratosféry. Jejím obsahem je realizace studentských experimentů na gondole stratosférického balónu s celkovou nosností 3 kg. Návrhy do soutěže je možné přihlašovat do 28. února 2014. Cílem soutěže je navrhnout a sestrojit přístroje pro společné balónové stratosférické lety. Soutěž je určena výhradně žákům posledních dvou ročníků základních škol (8. a 9. třída), středoškolákům a vysokoškolským studentům. Přihlásit se mohou jak jednotlivci, tak skupiny studentů pod vedením nejméně jednoho pedagoga jako garanta. Tato podmínka neplatí pouze pro účastníky z vysokých škol. Soutěžní skupiny mohou být věkově smíšené v libovolné kombinaci žáků a studentů všech tří školských stupňů. Soutěž je vyhlášena ve Slovenské republice i České republice. Návrhy musí být rozpracovány na požadovanou úroveň, která je uvedena v přihlašovacím formuláři. Porota může autory návrhu v případě potřeby požádat o jeho doplnění. Návrhy je možné do soutěže přihlašovat na níže uvedené kontakty průběžně do 28. 2. 2014. S ohledem na předchozí zkušenost předpokládáme, že při každém ze dvou startů stratosférického balónu bude vyneseno 3-5 studentských experimentů. Nejzajímavější nápady na experimenty budou vybrány k realizaci, přičemž hlavním hlediskem hodnocení budou následující kritéria: Soutěžní návrhy odesílejte klasickou poštou nebo e-mailem výhradně na zveřejněných formulářích na následující národní kontakty: Hvězdárna Valašské Meziříčí Libor Lenza Vsetínská 78 757 01 Valašské Meziříčí email: libor.lenza@astrovm.cz Slovenská organizácia pre vesmírne aktivity Jakub Kapuš Tupolevova 5 851 01 Bratislava email: jakub.kapus@kozmonautika.sk Experimenty realizované v rámci tohoto projektu jsou vhodnou příležitostí, jak si práci se stratosférickými lety poprvé vyzkoušet. Obdobné projekty, avšak na vyšší technické úrovni, pravidelně pořádá též Evropská kosmická agentura ve spolupráci s DLR v Německu. Stratosférické balóny BEXUS (Balloon-borne Experiments for University Students) jsou každoročně vypouštěny z švédské základny ESRANGE a můžete se o nich dočíst v článku REXUS / BEXUS 2014-15 na odkaze v levém panelu.

{{ galerie() }}

**Přílohy:**
[Přihlašovací formulář]
[Technický popis riešenia]
[Podmínky soutěže]

[Přihlašovací formulář]: studentska-soutez-sds-soutezni-formular.doc
[Technický popis riešenia]: julo2-datasheet-technical.pdf
[Podmínky soutěže]: studentska-soutez-sds-vyhlaseni-podminky.pdf

**Odkazy:**
[Kompletní propozice soutěže]

[Kompletní propozice soutěže]: http://www.astrovm.cz/cz/program/projekty/spolecne-do-stratosfery/studentska-soutez-sds.html
