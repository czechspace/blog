+++
date = 2014-06-06
updated = 2018-11-04
title = "European Space Expo"
description = "Navštivte European Space Expo na Palachově náměstí"
slug ="european-space-expo"
[taxonomies]
categories = ["cs"]
tags = ["uzivatele-verejnost","typy-clanku-pozvanka-na-cizi-akci"]
[extra]
author = ""
popisky = ["Stan Europian Space Expo v Praze.","Europian Space Expo 2014 v Praze."]
+++

Do Prahy zavítá putovní výstava Evropské komise s názvem European Space Expo. V Praze, která je 21. zastávkou, bude Expo od 7. do 15. června 2014 na Náměstí Jana Palacha před budovou Rudolfina. Pod kopulí vysokou 10,5 metrů se nachází výstava zaměřené na evropské aplikace kosmonautiky, zejména na družicovou navigaci (Galileo a EGNOS) a pozorování Země (Copernicus). Uvnitř se nachází 12 interaktivních dotykových obrazovek, modely družic Galileo a Sentinel, Omniglobe a dalších. Omniglobe je interaktivní projekční koule, na jejíž povrch je možné názorně promítat nejrůznější informace (např. teplotu oceánů, znečištění vzduchu nebo oběžné dráhy družic Galileo). Součástí European Space Expo je také program odborných přednášek. Na těchto přednáškách zazní informace o evropských kosmických programech, využívání aplikací kosmonautiky, Evropské kosmické agentuře nebo aktuálních projektech českých univerzit a výzkumných ústavů. V rámci programu vystoupí i přednášející z České kosmické kanceláře, kteří se podělí o příležitosti pro studenty a mladé profesionály v kosmonautice a také české aktivity v programu Space Situational Awareness. Aktuální program i více informací o výstavě je možné nalézt v externích odkazech článku. V případě jakýchkoliv dotazů můžete kontaktovat autora tohoto článku, který s organizací European Space Expo v Praze pomáhá.

{{ galerie() }}

**Odkazy:**
[European Space Expo]

[European Space Expo]: http://www.gsa.europa.eu/european-space-expo
