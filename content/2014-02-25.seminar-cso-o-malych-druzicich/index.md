+++
date = 2014-02-25
updated = 2014-04-02
title = "Seminář CSO o malých družicích"
description = "Přijďte s námi diskutovat o budoucnosti malých družic v České republice"
slug ="seminar-cso-o-malych-druzicich"
[taxonomies]
categories = ["cs"]
tags = ["uzivatele-vedci","uzivatele-postgradualove","uzivatele-vysokoskolaci","typy-clanku-pozvanka-na-akci-cso"]
[extra]
author = "Jaroslav Urbář"
popisky = ["První britská minidružice UKube-1 by měla být vypuštěna během roku 2014.","Inženýrský model CzechTechSat."]
related = ["male-druzice"]
+++

Česká kosmická kancelář s katedrou měření FEL ČVUT v Praze pořádá a zároveň Vás zve na seminář o malých družicích, který bude věnovaný diskuzi o stavu a dalším směřování této oblasti v České republice. Setkání se bude konat 4. března od 13 hodin na Fakultě elektrotechnické ČVUT v Praze, na adrese Technická 1902/2, místnost 316d. Bude zmíněna současná situace v ČR a možnosti spolupráce při vypuštění malých družic a integraci přístrojů, možnosti v rámci ESA i například s Čínou a to nejen při vypuštění vlastního cubesatu formou piggybacku, ale též začlenění vlastních přístrojů na různorodé družicové platformy. I v naší zemi existují přístrojové platformy pro malé družice a též řada týmů, které by tohoto potenciálu se svými přístroji rády využily. Na semináři tedy dostanou prostor všichni řešitelé této problematiky u nás, aby ostatní seznámili se svými výsledky, možnostmi a plány a představili nápady a problémy s tímto spojené. Účastníci budou mít možnost se seznámit se současným stavem studentského cubesatu CzechTechSat, inženýrským modelem TimePix trackeru sestaveným ÚTEF ČVUT pro japonskou družici RISESat, plánem stavby družic UV-Brite, VZLUSAT1 a stavbou cubesatu PilsenCube. Můžete se těšit též na řadu dalších příspěvků ohledně užitečného zatížení pro malé družice, například kompaktním detektorem s vysokým rozlišením pro monitorování a vizualizaci radiace na družici ESA Proba-V. Sdělte prosím autorovi článku, pokud se budete chtít zúčastnit a zda využijete možnosti prezentace krátkého příspěvku o své oblasti zájmu, v jakékoliv formě.

{{ galerie() }}

**Odkazy:**
[Web CzechTechSat]
[Web PilsenCube]

[Web CzechTechSat]: http://www.czechtechsat.cz/
[Web PilsenCube]: http://pilsencube.zcu.cz/
