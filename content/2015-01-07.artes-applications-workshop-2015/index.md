+++
date = 2015-01-07
updated = 2018-11-04
title = "ARTES Applications workshop 2015"
description = "Evropská kosmická agentura pořádá workshop ARTES na konference Lift15"
slug ="artes-applications-workshop-2015"
[taxonomies]
categories = ["cs"]
tags = ["typy-clanku-pozvanka-na-cizi-akci","uzivatele-firmy","programy-organizace-artes","uzivatele-vedci","uzivatele-postgradualove","programy-organizace-artes-20","programy-organizace-esa"]
[extra]
author = ""
popisky = ["Lift to Space. V pozadí ilustrace systému automatické identifikace a sledování pohybu lodí (SAT-AIS)."]
related = ["artes-element-integrated-applications-promotion"]
+++

ESA každoročně pořádá workshop zaměřený na aplikace využívající družicové technologie. Letošní ročník se uskuteční v rámci konference Lift15, která je považována za jednu z hlavních evropských událostí v oblasti digitálních technologií. Celá konference se bude konat ve dnech od 4. do 6. února 2015 v Ženevě. Sekce s názvem Lift to Space, kterou organizuje ESA, je možné navštívit 4. a 5. února na této konferenci. Během konference Lift15 se uskuteční série akcí, které mají za cíl inspirovat a propojovat odborníky z oboru družicových technologií a zkoumat sociální dopady zavádění nových technologií obecně. Program sekce Lift to Space bude obsahovat, kromě workshopů a plenárních zasedání i přednášky a představení investičního pobídkového programu pro začínající firmy a malé a střední podniky a prezentace projektů z aplikačních oblastí ARTES (ESA). Od vstupu České republiky do programu integrovaných aplikací ARTES 20 se česká pracoviště úspěšně účastnila řady projektů, zaměřených na vývoj technologických řešení, aplikací i služeb, založených na využívání telekomunikačních a navigačních dat a informací dálkového průzkumu Země. Výše zájmu o tyto projekty se odvíjí od možnosti komercionalizace jejich výsledků v relativně krátkém časovém horizontu. Českým společnostem se účastí na Lift to Space nabízí kromě možnosti navázání bilaterální spolupráce se zahraničními partnery také seznámení s trendy v aplikačních programech ESA a již ukončenými projekty řešenými v této oblasti. Vzhledem k náplni akce lze účast doporučit zejména malým a středním podnikům zaměřeným například na aplikace informačních i komunikační technologií, družicové navigace nebo využívání dat pozorování Země. Vstup na konferenci je pro účastníky z členských států ESA zpoplatněn částkou 100 euro. Za tuto cenu je však k dispozici pouze 250 vstupenek. Plné vstupné činí 800 euro.  

{{ galerie() }}

**Odkazy:**
[Konference Lift15]
[Program Lift to Space]

[Konference Lift15]: http://liftconference.com/lift15
[Program Lift to Space]: http://artes-apps.esa.int/news/lift-to-space
