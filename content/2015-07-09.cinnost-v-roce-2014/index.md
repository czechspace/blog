+++
date = 2015-07-09
updated = 2016-07-21
title = "Činnost v roce 2014"
description = "Zpráva o činnosti kanceláře za rok 2014"
slug ="cinnost-v-roce-2014"
[taxonomies]
categories = ["cs"]
tags = ["uzivatele-verejnost","typy-clanku-informace-o-cso"]
[extra]
author = "Kristýna Šaarová"
popisky = ["Zpráva o činnosti za rok 2014."]
related = ["cinnost-v-roce-2013"]
+++

Ve výroční zprávě za rok 2014 je popsána činnost a výsledky realizované Českou kosmickou kanceláří (CSO) za uplynulý rok. Po toto období byla činnost CSO podporována projekty, realizovanými v rámci programových výzev MŠMT mezinárodní spolupráce ve výzkumu a vývoji EUPRO II a INGO II a v rámci projektu operačního programu Vzdělání pro konkurenceschopnost. Úvod zprávy stručně představuje CSO včetně zaměření a cílů. Hlavním záměrem, který je přítomen ve všech aktivitách CSO, je podpora udržitelného zapojení ČR v kosmonautice. Ta probíhá především prostřednictvím poskytování poradenství v oblasti nových příležitostí, pořádání workshopů a seminářů, propagace českých pracovišť na mezinárodní úrovni. CSO zároveň přibližuje dění v kosmonautice širší veřejnosti, a to jak pořádáním tiskových konferencí a vydáváním tiskových zpráv, pravidelným přispíváním na web CSO a sociální sítě a pořádáním vzdělávacích akcí. CSO zároveň šíří informace prostřednictvím tištěných dokumentů, kterými jsou především časopis Czechspace, infolisty o dokončených českých kosmických projektech či brožura určená pro zahraniční čtenáře s názvem Czech Space Activities. Důležitou aktivitou CSO, která rovněž pomáhá k rozvoji české kosmonautiky je propagace českých pracovišť na mezinárodních akcích a zastupování českých zájmů na mezinárodní úrovni (ESA, IAF, IAA, UNOOSA). Kompletní zpráva je ke stažení v příloze ve formátu PDF.

{{ galerie() }}

**Přílohy:**
[Zpráva o činnosti CSO za rok 2014]

[Zpráva o činnosti CSO za rok 2014]: zprava_o_cinnosti_2014_0.pdf
