+++
date = 2014-02-26
updated = 2018-11-04
title = "Letové příležitosti v GSTP-6.3"
description = "Navrhněte vlastní technologii pro letové ověření ve vesmíru či na suborbitálním letu"
slug ="letove-prilezitosti-v-gstp-63"
[taxonomies]
categories = ["cs"]
tags = ["programy-organizace-gstp","programy-organizace-esa","uzivatele-firmy","uzivatele-vedci","typy-clanku-projektova-prilezitost"]
[extra]
author = ""
popisky = ["Technologická mise ESA Proba-V, která v květnu 2013 vynesla do vesmíru český přístroj SATRAM, monitor kosmického záření na bázi detektoru TimePix."]
related = ["gstp-6"]
+++

Evropská kosmická agentura nabízí permanentně otevřenou příležitost k poptávání a nabízení letových příležitostí pro ověření technologií na oběžné dráze, nosných raketách či suborbitálních letech. Tato výzva platí v průběhu celé doby trvání programu GSTP-6, z něhož budou potenciální projekty hrazeny, tedy do roku 2016. Cílem výzvy je: Letové příležitosti se mohou nabízet jak na družicích ESA, tak na misích národních či soukromých. Vítány jsou nejen velké družice, ale i malé mise včetně cubesatů. Obdobně též návrhy na technologie k letovému ověření mohou pocházet nejen z programů ESA, ale i z iniciativy národních kosmických agentur či přímo od průmyslu. Navrhované technologie mohou spadat do kterékoli z 25 kategorií technologického stromu ESA s aplikací ve všech sférách kosmonautiky vyjma družicových telekomunikací. V okamžiku podání poptávky po letovém ověření by měla daná technologie již dosahovat úrovně TRL 5-6, přičemž cílem letového ověření je posunout ji na TRL 8-9. Žádosti o letové ověření se podávají prostřednictvím dedikovaného webového portálu, do nějž žadatel získá přístup po zaslání emailové žádosti. Návod, jak postupovat a kontakty na odpovědné pracovníky ESA, naleznete v dokumentu s plným zněním výzvy na odkazu v levém panelu. V případě vybrání technologie a nalezení vhodné letové příležitosti ESA uzavře s žadatelem smlouvu na zhotovení letového kusu včetně nezbytné úpravy pro integraci na letový nosič. Pro uzavření kontraktu je též podmínkou závazný příslib národní delegace, že tento projekt podporuje a že pro něj v rozpočtu GSTP zajistí finance. Tato výzva je otevřena v rámci programu GSTP-6 - Element 3. Česká republika v elementu 3 v tuto chvíli není, ale zájem ze strany pracovišť o letové příležitosti může být podkladem k diskusi s odpovědnými orgány ve státní správě o možnosti do elementu 3 vstoupit. V případě zájmu o projednání dostupných příležitostí či jiných dotazů ohledně programu GSTP kontaktujte prosím autora článku.

{{ galerie() }}

**Odkazy:**
[Originální znění výzvy]
[Technologický strom ESA]

[Originální znění výzvy]: http://emits.sso.esa.int/emits-doc/ESTEC/News/GSTP6E3_TFO_OpenCall08.11.13.pdf
[Technologický strom ESA]: http://www.esa.int/About_Us/ESA_Publications/STM-277_ESA_Technology_Tree
