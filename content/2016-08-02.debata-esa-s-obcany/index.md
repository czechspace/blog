+++
date = 2016-08-02
updated = 2018-11-04
title = "Debata ESA s občany"
description = "Zúčastněte se debaty o přínosech, směřování a roli Evropy v kosmonautice"
slug ="debata-esa-s-obcany"
[taxonomies]
categories = ["cs"]
tags = ["uzivatele-verejnost","typy-clanku-pozvanka-na-cizi-akci"]
[extra]
author = ""
popisky = ["Logo veřejné debaty ESA s občany.","Budova ředitelství ESA v Paříži."]
+++

V sobotu 10. září 2016 se ve všech 22 členských státech Evropské kosmické agentury (ESA) uskuteční první Debata občanů o přínosech, směřování a roli Evropy v kosmických aktivitách. ESA organizuje veřejnou debatu ojedinělou metodou, při které se z každého členského státu zúčastní přibližně 100 občanů, kteří budou diskutovat současně ve stejný den stejné otázky. Účastníci budou vybíráni podle socio-demografických kritérií, aby v maximální možné míře reprezentovali svou zemi. Občané tak budou mít možnost říci v celodenní debatě svůj názor a podílet se na nastavení priorit současných a budoucích evropských kosmických programů. Konsolidované výsledky budou předány generálnímu řediteli ESA Janu Wőrnerovi. ESA se tímto snaží o společenskou otevřenost a další angažovanost ve společném dialogu s evropskými občany. Lety do vesmíru, věda o vesmíru, průzkum vesmíru, nové technologie a inovace mohou přinášet odpovědi na sociální otázky a mohou být zdrojem inspirace pro budoucí generace. Debata občanů o přínosech, směřování a roli Evropy v kosmických aktivitách je premiérou – je to vůbec poprvé, kdy je budoucnost kosmických programů předložena široké debatě v tolika zemích. Debata je organizována ESA a koordinuje ji francouzská agentura Missions Publiques s podporou lokálních organizací v každé členské zemi ESA. V České republice organizuje debatu Technologické centrum Akademie věd ČR v Praze za podpory Ministerstva dopravy a agentury CzechInvest. K zapojení do debaty není potřeba žádných zvláštních znalostí o vesmíru a kosmických programech. Smyslem akce je zprostředkovat pohledy běžných občanů vedení ESA. Několik týdnů před akcí obdrží vybraní účastníci časopis o kosmických aktivitách a související problematice. V průběhu akce budou vedeni videoklipy a organizátory akce. Účast v Debatě občanů je zdarma. Více informací a registraci naleznete v externích odkazech tohoto článku.

{{ galerie() }}

**Přílohy:**
[Pozvánka]
[Tisková zpráva TC AV ČR]

[Pozvánka]: letter_of_invitation_esa_-_debata_obcanu.pdf
[Tisková zpráva TC AV ČR]: debata_obcanu_o_vesmiru_pro_evropu_-_tz.pdf

**Odkazy:**
[Registrační formulář]

[Registrační formulář]: http://1url.cz/NtWjr
