+++
date = 2013-03-28
updated = 2018-11-04
title = "Manažerské fórum EPMF 2013"
description = "Zúčastněte se evropského fóra projektového managementu EPMF 2013"
slug ="manazerske-forum-epmf-2013"
[taxonomies]
categories = ["cs"]
tags = ["typy-clanku-pozvanka-na-cizi-akci","programy-organizace-iaf","uzivatele-firmy","programy-organizace-ipmc","uzivatele-vedci"]
[extra]
author = ""
popisky = ["Projektový management v DLR"]
related = ["projektovy-management"]
+++

Německé středisko pro letectví a kosmonautiku (DLR) pořádá 2. a 3. července 2013 v Kolíně nad Rýnem European Project Management Forum. Toto fórum je zaměřené na sdílení znalostí a zkušeností z mezinárodních kosmických projektů. Projektový manažer čelí při řízení mezinárodních kosmických projektů mnoha obtížím. Tyto projekty jsou unikátní, pracuje na nich více pracovišť z několika zemí, rozpočet je pevně daný, i malé zpoždění nebo zanedbání některé z aktivit může vést k ohrožení celé mise. Na projektového manažera je proto kladen značný tlak a je to právě on, kdo v konečném důsledku zodpovídá za celý projekt. Neexistují žádné příručky, které by manažery dokázaly na řízení takto komplexních projektů připravit, manažeři se učí ze svých chyb a každý další projekt zvládají lépe. European Project Management Forum si klade za cíl přivést dohromady evropské manažery z kosmických agentur, podniků a institucí, které se zabývají kosmonautikou, a umožnit jim podělit se o své zkušenosti a ukázat svým kolegům nejčastější chyby a jejich řešení na reálných projektech. Toto fórum je první takovouto akcí v Evropě a pro české manažery představuje skvělou příležitost, jak načerpat rady od svých zkušenějších kolegů. Je možné se zúčastnit jako prezentující i jako posluchač. Registrační poplatek je 190 euro. Abstrakty je možné předkládat do 15. dubna a registrace je otevřena do 30. dubna. Registraci naleznete v externích odkazech tohoto článku. 

{{ galerie() }}

**Odkazy:**
[European Project Management Forum 2013]

[European Project Management Forum 2013]: https://dlr-epmf.meetingmasters.de/
