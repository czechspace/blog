+++
date = 2014-01-03
updated = 2014-02-14
title = "Stáže ESAC 2014"
description = "Nabídka studentských stáží ve středisku ESA/ESAC pro rok 2014"
slug ="staze-esac-2014"
[taxonomies]
categories = ["cs"]
tags = ["uzivatele-vysokoskolaci","typy-clanku-projektova-prilezitost","programy-organizace-esa","programy-organizace-esa-education"]
[extra]
author = "Milan Halousek"
popisky = ["European Space Astronomy Centre"]
related = ["pozice-ygt-2014-znovu-otevreny"]
+++

Evropské středisko kosmické astronomie (ESAC - European Space Astronomy Centre) vyhlašuje pro vysokoškolské studenty stáže pro rozvoj jejich profesních dovedností. V nabídce je více než dvacet projektových pozic z astronomie, astrofyziky a souvisejících oborů. Stáže jsou nehrazené s možností drobných diet. Podávání přihlášek končí 10. 2. 2014. Nabízené pozice jsou zejména výzkumného charakteru v oblastech astronomie a astrofyziky, ale i v aktuálním tématu sledování kosmického odpadu a ochrany Země před planetkami a vysloužilými družicemi. Několik nabídek se rovněž zabývá podpůrnými činnostmi typu kalibrace kosmických dalekohledů či programováním a automatizací robotického ovládání pozemních teleskopů. Stáže jsou určené studentům magisterského studia, trvají od 3 do 6 měsíců a nejsou agenturou hrazeny, nicméně uchazeči mohou požádat o přidělení diet do výše 20 Euro na den. Kromě nákladů na cestu do ESAC a zpět jsou účastníci povinni si sami zajistit zdravotní a úrazové pojištění a najít si místní ubytování. Kompletní přehled stáží včetně podrobnějšího popisu jejich náplně a formuláře pro podání online přihlášky naleznete na webových stránkách ESA/ESAC na odkaze v levém sloupci. Uzávěrka je 10. 2. 2014. V případě zájmu o účast v programu informujte autora článku.

{{ galerie() }}

**Odkazy:**
[Seznam stáží ESAC]
[Formulář pro podání přihlášek]
[Středisko ESAC]

[Seznam stáží ESAC]: http://www.sciops.esa.int/index.php?project
[Formulář pro podání přihlášek]: http://www.sciops.esa.int/index.php?project
[Středisko ESAC]: http://www.esa.int/About_Us/ESAC
