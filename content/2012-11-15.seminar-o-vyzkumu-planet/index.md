+++
date = 2012-11-15
updated = 2014-01-29
title = "Seminář o výzkumu planet"
description = "Seminář o příležitostech v planetárním výzkumu v programech Evropské kosmické agentuře"
slug ="seminar-o-vyzkumu-planet"
[taxonomies]
categories = ["cs"]
tags = ["programy-organizace-prodex","typy-clanku-pozvanka-na-akci-cso","programy-organizace-esa","programy-organizace-mrep","uzivatele-vedci","uzivatele-postgradualove","uzivatele-vysokoskolaci"]
[extra]
author = "Michal Václavík"
popisky = ["Topografická mapa Marsu","Ilustrace sondy JUICE"]
+++

Česká kosmická kancelář ve spolupráci s Ministerstvem školství, mládeže a tělovýchovy pořádají seminář Příležitosti v planetárním výzkumu. Jeho náplní bude představit českým výzkumníkům příležitosti v planetárním výzkumu, zejména v rámci programů Evropské kosmické agentury. Česká výzkumná pracoviště mají po vstupu České republiky do ESA jedinečnou příležitost přímo se podílet na formování jejího vědeckého programu a při aktivním zapojení získat exkluzivní přístup k naměřeným datům. Seminář má účastníkům ukázat možnosti a způsoby, jak se do aktivit ESA a jiných kosmických agentur v oblasti planetárního výzkumu zapojit a jakým způsobem získat dnes tolik potřebné finanční prostředky na stavbu vědeckých přístrojů, tak i na následné zpracování dat a jinou podpůrnou vědeckou činnost. Dále bude představena dosavadní činnost některých českých pracovišť v oblasti výzkumu planet, jejich měsíců a meziplanetární hmoty. Program 09:00 – Přivítání účastníků, představení CSO a MŠMT 09:15 – Plány ESA na výzkum planet a malých těles sluneční soustavy 10:00 – Aktuální příležitosti, možnosti financování 10:45 – Přestávka 11:15 – Představení aktivit českých výzkumných pracovišť 12:00 – B2B setkání Akce se bude konat v úterý 27. listopadu 2012 od 9:00 v Malém zrcadlovém sále v budově Ministerstva školství, mládeže a tělovýchovy, Karmelitská 8, Praha 1. Po každém bodu semináře bude dle potřeby následovat krátká diskuze a na závěr bude prostor pro individuální konzultace se zástupci CSO a MŠMT. Registrace je otevřená do 26. listopadu 2012 nebo do vyčerpání kapacity sálu. Vstup na seminář je zdarma. Pro registraci využijte formulář, případně se obraťte na organizátora akce Michala Václavíka.

{{ galerie() }}
