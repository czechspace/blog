+++
date = 2011-09-30
updated = 2018-02-13
title = "Timepix@Space"
description = "Studentské projekty na balónech Bexus ve stratosféře: zobrazování ionizujícího záření detektory Medipix-2 a Timepix"
slug ="timepixspace"
[taxonomies]
categories = ["cs"]
tags = ["typy-clanku-tiskovina","uzivatele-firmy","uzivatele-vysokoskolaci","programy-organizace-rexus-bexus","programy-organizace-esa","typy-clanku-ukonceny-projekt","programy-organizace-esa-education","uzivatele-vedci"]
[extra]
author = "Jaroslav Urbář"
popisky = ["Pohled do vnitřku experimentálního zařízení.","Mechanické zkoušky experimentu na kosmodromu ESRANGE u švédské Kiruny."]
+++

Úspěch studentů z MFF-UK Trvání projektu: 2008 až 2010 Vedoucí projektu: Jaroslav Urbář Studenti skupiny kosmické fyziky Katedry fyziky povrchů a plazmatu Matematicko-fyzikální fakulty Univerzity Karlovy realizovali s podporou Medipix týmu Ústavu technické a experimentální fyziky ČVUT v Praze platformu umožňující stratosférický let balónem BEXUS hybridních detektorů ionizujícího záření Medipix2 a Timepix. Vedle prvenství českého studentského týmu ve vypuštění detektorů Medipix2 a Timepix do stratosféry k zobrazování stop nabitých částic umožnil tento projekt atmosférické měření kosmickým zářením indukované ionizace (CRII) a její míry v různých atmosférických vrstvách v průběhu balónového letu. Balón BEXUS je ideální platformou pro navrhované měření. Nejen z důvodu dosahování dostatečné výšky, ale také díky jeho pomalému vzestupu (a tudíž statisticky významnému odběru vzorků za dostatečně stabilizovaných podmínek) z arktické horní troposféry a stratosféry. Proces CRII je totiž hlavním zdrojem atmosférické ionizace ve výškách od 3 do 35 km avšak se stále velkou nejednoznačností ohledně konkrétních ionizačních procesů, které mají důležitý dopad na jevy v atmosféře i magnetosférické procesy, které se týkají globálního atmosférického elektrického proudu a třeba i tvorby oblačnosti. Tento projekt byl studentským pokusem směrem k testovacím platformám přispívajícím ke studiím kosmického počasí a iniciativě ESA v oblasti „Space Situational Awareness“, kde je vhodné použití detektorů pro vícebodové sledování. Studentské projekty REXUS/BEXUS (Rocket/Ballon EXperiments for University Students) Tyto projekty jsou každoroční příležitostí pro evropské studentské týmy realizovat svůj experiment na hranici kosmu díky Eurolaunch - spolupráci Švédské národní rady pro kosmický výzkum (SNSB) a Německé kosmické agentury (DLR), podporovaných vzdělávacím oddělením Evropské kosmické agentury (ESA). České experimenty na BEXUSu byly navrženy, vyvinuty a financovány studenty kosmické fyziky katedry fyziky povrchů a plazmatu, Matematicko-fyzikální fakulty Univerzity Karlovy v Praze a Fakulty elektroniky Českého Vysokého Učení technického v Praze (ČVUT). Studenti byli technicky podporováni týmem Medipix Ústavu technické a experimentální fyziky ČVUT (ÚTEF ČVUT). Co vám účast v projektu Timepix @ space přinesla? „Díky těmto českým studentským snahám byla navázána spolupráce ÚTEF ČVUT s ESA. Následné projekty byly zaměřeny na poskytnutí technologie Medipix pro skutečné kosmické aplikace. Taktéž pokračují další projekty na měření během letů dalších stratosférických balónů a CubeSatů. Do konce roku 2011 je naplánováno vynesení Timepixu a jeho umístění na palubu Mezinárodní kosmické stanice (ISS) jako aktivní dozimetr. Díky projektu BEXUS mají mnozí studenti možnost získat cenné praktické zkušenosti se zajímavými stratosférickými experimenty dle svého návrhu a seznámení se základy fungování kosmického projektu.“

{{ galerie() }}

**Přílohy:**
[Factsheet Timepix@space]

[Factsheet Timepix@space]: csofactsheets-timepix-web.pdf
