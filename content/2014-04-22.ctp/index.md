+++
date = 2014-04-22
updated = 2014-06-30
title = "CTP"
description = "Science Core Technology Programme"
slug ="ctp"
[taxonomies]
categories = ["cs"]
tags = ["uzivatele-firmy","typy-clanku-informace-o-programech","programy-organizace-esa"]
[extra]
author = "Michal Václavík"
popisky = ["Speciálních 106 CCD detektorů s celkem 1 miliardou pixelů vyvinutých pro astrometrickou observatoř Gaia."]
related = ["ctp","trp-0"]
+++

Program vývoje kritických technologií pro vědecké mise Doba trvání programu: průběžně s roční aktualizací rozpočtu Roční rozpočet: od 10,00 - 30,00 mil € dle stavu misí Příspěvek ČR: není absolutně vymezený, jelikož tento program ESA je hrazen z povinného příspěvku členských států Členské státy Všechny členské země ESA Obsah Program vývoje kritických technologií pro vědecké mise navazuje na technologický výzkumný program TRP. Jeho cílem je zajistit včasnou a efektivní přípravu klíčových technologií nutných pro realizaci misí vědeckého programu ESA. Technologie jsou v programu CTP dopracovány na úroveň pokusného modelu či součásti otestované v laboratoři pro podmínky kosmické mise (TRL 5). Výběr aktivit v programu CTP je plně podřízen plánovaným či vybraným misím vědeckého programu ESA. Aktuálně se jedná o mise JUICE pro výzkum Jupiterových měsíců, rentgenovou observatoř ATHENA pro výzkum galaxií a misi PLATO, která je zaměřena na zkoumání planet mimo sluneční soustavu. Mise svojí náročností vyžadují, aby jejich klíčové prvky byly novátorské, a je tedy potřeba je vyvinout od samého počátku. Aby tyto práce nebrzdily stavbu vlastní družice či sondy, vyvíjí se s předstihem, právě v rámci technologických programů TRP a CTP. Na vybraných technologiích počíná práce i desetiletí před vlastní realizací mise. V rámci programu CTP se vyvíjejí rovněž obecné technologie uplatnitelné pro další mise. Způsob zapojení Podáním projektového návrhu na veřejné zakázky vypisované průběžně v systému EMITS, které reagují na aktuální obsah pracovního plánu programu. Současný stav Aktuálně je platný pracovní plán na rok 2014 s drobným přesahem do 2015. Tento plán obsahuje 33 nových aktivit.

{{ galerie() }}

**Odkazy:**
[Program CTP na webu ESA]

[Program CTP na webu ESA]: http://www.esa.int/Our_Activities/Technology/Science_Core_Technology_Programme_CTP
