+++
date = 2010-03-11
updated = 2018-11-04
title = "Praha centrem kosmonautiky"
description = "Za 200 dní se Praha stane centrem světové kosmonautiky"
slug ="praha-centrem-kosmonautiky"
[taxonomies]
categories = ["cs"]
tags = ["programy-organizace-iac","typy-clanku-komentar-udalosti","programy-organizace-iaf","uzivatele-firmy","uzivatele-vedci","typy-clanku-tiskova-zprava","uzivatele-verejnost","uzivatele-postgradualove","uzivatele-vysokoskolaci"]
[extra]
author = ""
popisky = ["Logo IAC 2010"]
related = ["iac-2010-bude-v-praze","sest-dni-do-iac-v-praze","100-dni-do-kongresu-iac"]
+++

Po více než 30 letech proběhne v Praze na konci září Mezinárodní astronautický kongres (IAC), který uvítá na 2000 špičkových vědců z celého světa. Podle údajů Mezinárodní astronautické federace (IAF) se o účast v technických sekcích uchází více než 2150 odborníků. Mezi hlavními tématy kongresu budou nárůst hladiny světového oceánu, průzkum vesmíru nebo Mezinárodní kosmická stanice. „Jako ústřední téma kongresu v Praze jsme vybrali ‚Space for Human Benefit and exploration‘. Na jedné straně to odráží trvalý význam praktických kosmických aplikací pro každodenní život, což vede mnoho nových zemí k utváření a rozvíjení vlastních kosmických programů. Na druhé straně věnuje pozornost další velké výzvě pro lidstvo - průzkumu vesmíru,“ říká ředitel České kosmické kanceláře Jan Kolář. V pořadí 61. IAC se bude konat již podruhé v historii v Praze, poprvé to bylo v roce 1977, a spolu s IAF ho pořádá Česká kosmická kancelář ve spolupráci s firmou Guarant International v Kongresovém centru Praha ve dnech 27. 9. – 1. 10. 2010. Nad IAC převzali záštitu prezident republiky Václav Klaus, primátor Hlavního města Prahy Pavel Bém, ministryně školství Miroslava Kopicová a ministr dopravy Gustav Slamečka. Mezi hlavní technické sekce na kongresu budou patřit: Součástí celé akce je také doprovodná výstava Space Exhibition, která nabízí firmám, národním i mezinárodním agenturám a jiným organizacím aktivním v kosmonautice možnost propagovat svou činnost. Tradičně se zde představují velké národní kosmické agentury jako NASA (USA), CNSA (Čína), CNES (Francie), DLR (Německo) a samozřejmě Evropská Kosmická Agentura, dále pak velké a střední průmyslové firmy z celého světa, které vyvíjejí družice, nosné rakety a související pozemní systémy. Velký důraz bude kladen rovněž na mladou generaci - tedy studenty, mladé vědce a profesionály, kteří mají příležitost prezentovat se na kongresu ve speciální studentské zóně a zúčastnit se zvláštní konference Space Generation, určené výlučně mladým odborníkům se zájmem o kosmonautiku, jež potrvá celý týden bezprostředně před vlastním kongresem. Významnou doprovodnou akcí kongresu je též společný workshop IAF a Organizace spojených národů, který se letos zaměří na aplikace družicových navigačních systémů a na kterém vystoupí s jednou z hlavních přednášek Prof. František Vejražka z ČVUT.

{{ galerie() }}
