+++
date = 2015-02-27
updated = 2015-07-07
title = "Sympozium a seminář ITU"
description = "Celosvětové symposium a seminář radiokomunikačního sektoru Mezinárodní telekomunikační unie"
slug ="sympozium-seminar-itu"
[taxonomies]
categories = ["cs"]
tags = ["typy-clanku-komentar-udalosti","typy-clanku-informace-o-cso","uzivatele-firmy","uzivatele-vedci","typy-clanku-tiskova-zprava","uzivatele-verejnost"]
[extra]
author = "Kristýna Šaarová"
popisky = ["Mezinárodní telekomunikační unie.","ITU sympozium v Praze."]
related = ["sympozium-mezinarodni-telekomunikacni-unie-itu"]
+++

Praha, 27. února 2015 - Ve dnech 2. až 4. března 2015 proběhne v budově elektrotechnické fakulty ČVUT v Praze Dejvicích (FEL ČVUT) celosvětové symposium a seminář radiokomunikačního sektoru Mezinárodní telekomunikační unie (ITU) „ITU Symposium and Workshop on small satellite regulation and communication systems“, které se bude věnovat problematice spojené se zaváděním a regulací radiokomunikačních sítí využívajících malé družice. Akce, které se zúčastní i ředitel ITU-R, François Rancy, se koná pod záštitou Ministerstva průmyslu a obchodu a je připravována ve spolupráci ITU s FEL ČVUT v Praze (s koordinační gescí katedry telekomunikační techniky) a Českou kosmickou kanceláří. Fakulta elektrotechnická je akademickým členem ITU a od letošního roku i Centrem excelence ITU v oblasti kybernetické bezpečnosti. Malé družice jsou vysoce perspektivním segmentem na trhu družicových radiokomunikačních služeb pro potřeby výzkumu, vývoje a inovací mobilních a pevných bezdrátových sítí. Je to i díky tomu, že jejich levnější výroba a provoz, dává větší příležitosti malým výrobcům a operátorům než dosavadní družicové technologie. Na setkání více jak 200 expertů z členských zemí ITU a z akademické, výzkumné, výrobní a provozní sféry budou představeny současné i plánované projekty využití malých družic. Se svými příspěvky vystoupí zástupci NASA, ESA, soukromých společností, právních ústavů, evropských univerzit i českých družicových projektů CzechTechSat (FEL ČVUT) a VZLUSAT. Účastnící budou mít rovněž příležitost se prakticky seznámit s plněním administrativních požadavků obsažených v Radiokomunikačním řádu ITU. Setkání špičkových expertů, diskuse a výměna zkušeností bude nepochybně přínosem pro budoucí vývoj těchto družicových sítí i s ohledem na letošní listopadovou Světovou radiokomunikační konferenci ITU (WRC-15) v Ženevě. Pro české účastníky z oblasti výzkumu, průmyslu, provozovatelů a státní správy je tato akce výjimečnou příležitostí k seznámení se současným stavem a budoucím vývojem v oblasti malých družic umožňující přípravu nových projektů i odpovídajících legislativních opatření. Součástí akce je výstava a panelové postery v předsálí konferenčního sálu. Průběh jednání bude přenášen na webu symposia (viz odkaz v levém panelu), kde jsou také další informace o programu a bezplatné on-line registraci.

{{ galerie() }}

**Odkazy:**
[Program akce]
[Web sympozia]
[Web Mezinárodní telekomunikační unie]

[Program akce]: http://www.itu.int/en/ITU-R/space/workshops/2015-prague-small-sat/Pages/agenda.aspx
[Web sympozia]: http://www.itu.int/en/ITU-R/space/workshops/2015-prague-small-sat/Pages/default.aspx
[Web Mezinárodní telekomunikační unie]: http://www.itu.int
