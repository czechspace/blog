+++
date = 2014-01-27
updated = 2015-02-04
title = "Alpbach Summer School 2014"
description = "Letní škola Alpbach 2014: Space Missions for Geophysics of the Terrestrial Planets"
slug ="alpbach-summer-school-2014"
[taxonomies]
categories = ["cs"]
tags = ["uzivatele-vysokoskolaci","typy-clanku-pozvanka-na-cizi-akci","programy-organizace-esa","programy-organizace-esa-education"]
[extra]
author = "Jaroslav Urbář"
popisky = ["Letní škola Alpbach 2014","Městečko Alpbach, Tirolsko"]
related = ["alpbach-2009-z-prvni-ruky","zprava-z-alpbachu-2008","zkusenosti-z-alpbachu-2007"]
+++

Letošní ročník letní školy pro vysokoškolské studenty, vědce a inženýry se zájmem o kosmické vědy a technologie v rakouském Alpbachu v Tyrolských Alpách se bude konat v termínu 15. - 24.7.2014. Tématem bude Space Missions for Geophysics of the Terrestrial Planets. Uzávěrka přihlášek je 31.3.2014. Účastníci si budou moci prohloubit své znalosti kosmických věd a technologií na řadě přednášek, které je dobře uvedou do problematiky návrhu družicové mise k průzkumu geofyziky planet zemského typu. Jedná se tedy především o průzkum jádra, pláště, charakteristických struktur a jejich dynamiky u pevných planetárních těles. Možnost použít a procvičit znalosti získané na přednáškách dostanou 4 studentské týmy, které soutěží v přípravě o nejlepší návrh takovéto mise. Počet zúčastněných studentů je vždy 60 z většiny evropských zemí, tudíž pracovním jazykem je angličtina. Účastnický poplatek 400 eur zahrnuje obědy a večeře, je však také nutné samostatně uhradit 11 nocí ubytování v soukromí alpských hrázděných domů s cenou 40 eur na osobu a noc. Uzávěrka přihlášek je 31.3.2014 prostřednictvím formuláře na webových stránkách letní školy Alpbach. Zájemcům o účast doporučujeme kontaktovat národní kontaktní bod, Českou kosmickou kancelář, resp. autora článku ke sdělení dalších detailů o této akci. Potenciální možnost získání stipendia nabízí Dům zahraničních služeb, viz odkaz v levém sloupci. Vzpomínky tří studentů, kteří se zúčastnili letních škol Alpbach s finanční podporou CSO, si můžete přečíst v odkazech na levém panelu.

{{ galerie() }}

**Odkazy:**
[Webové stránky letní školy Alpbach]
[Možnost stipendia DZS]

[Webové stránky letní školy Alpbach]: http://www.summerschoolalpbach.at
[Možnost stipendia DZS]: http://www.dzs.cz/cz/aktion-ceska-republika-rakousko/
