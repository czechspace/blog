+++
date = 2013-01-28
updated = 2018-11-04
title = "FLUTTER"
description = "Testování a výpočty flutteru na tepelné izolaci budoucích raketových nosičů"
slug ="flutter"
[taxonomies]
categories = ["cs"]
tags = ["programy-organizace-flpp","typy-clanku-tiskovina","programy-organizace-esa","uzivatele-firmy","typy-clanku-ukonceny-projekt","uzivatele-vedci"]
[extra]
author = ""
popisky = ["Ilustrace deformace panelu tepelné izolce a okolního proudového pole na nosiči Ariane 5."]
+++

Zhodnocení flutteru na odhoditelném panelu tepelné izolace Trvání projektu: 2011 až 2012 Vedoucí projektu VZLÚ: Karel Patočka Vedoucí projektu LKE: Martin Komárek Cílem projektu bylo zhodnocení flutteru odhoditelného panelu tepelné izolace horního kryogenního stupně nosné rakety. Na řešení se společně podílely firmy VZLÚ a LKE. Ve VZLÚ proběhly návrhové, výpočetní a experimentální práce na aeroelasticky podobných měřítkových modelech, které byly navrhnuty na základě podobnostních zákonů. CFD výpočty prokázaly dostatečnou kvalitu proudu a výpočty flutteru zase jeho výskyt pro určité Machovo číslo. Poté byly modely odměřeny ve vysokorychlostním aerodynamickém tunelu v subsonickém, transonickém i supersonickém režimu. Aerodynamické a aeroelastické experimentální výsledky, zejména tlaky a zrychlení, byly získány měřením tuhých duralových a pružných kompozitních panelů. Výsledky měřítkových modelů ukázaly dobrou shodu s provedenými výpočty. Aktivita LKE byla zaměřena na vývoj výpočetní metodiky simulace flutteru s možností rozšíření o další fyzikální modely a stanovení hranice stabilního chování izolačního panelu. LKE navrhla a ověřila metodiku založenou na současném řešení proudění a odezvy konstrukce v časové doméně. Tato metodika není v kosmickém průmyslu běžně užívána, proto byla část projektu zaměřena na korelaci výsledků s měřením v aerodynamickém tunelu. Řešení na reálné geometrii panelu umožnilo stanovit charakter odezvy a kritické režimy při vzletu nosiče. Na základě výsledků analýz byl zmapován vliv hlavních návrhových parametrů systému a byl potvrzen význam problematiky aeroelastické nestability při návrhu podobných konstrukcí. Informace o dynamickém chování panelu byly zároveň zpětnou vazbou pro tým zabývající se optimalizací celé technologie tepelně izolačního panelu. Ze všech obdržených výsledků ve VZLÚ a LKE lze usuzovat na chování panelu během letu nosiče na oběžnou dráhu, zjistit úroveň stability konstrukce a identifikovat kritický režim letu a navrhnout opatření pro zlepšení vlastností celé konstrukce z hlediska flutteru. Výzkumný a zkušební letecký ústav (VZLÚ) VZLÚ je národním centrem pro výzkum, vývoj a zkušebnictví v letectví a kosmonautice. Mezi hlavní oblasti působení patří aerodynamika, pevnost a životnost konstrukcí, materiálové a korozní inženýrství, kompozitní materiály a technologie, akreditované zkušebnictví a přístroje pro umělé družice. VZLÚ využívá synergických efektů a také podporuje rozvoj automobilového, železničního, obranného, bezpečnostního a energetického průmyslu a stavebnictví. LK Engineering (LKE) Firma se dlouhodobě zabývá výpočtovým modelováním konstrukcí včetně pevnostní problematiky, přenosu tepla a proudění a zároveň poskytuje posudky a expertízy průmyslovým partnerům. V oblasti kosmických technologií se LKE zaměřuje na návrh komponent kosmických systémů. Co vám účast v projektu přinesla? „Účast v projektu Flutter VZLÚ umožnila uplatnit a rozšířit zkušenosti v oblasti panelového flutteru. Velkým přínosem bylo samotné zapojení do takovéhoto projektu a navázání spolupráce s klíčovými partnery řešícími tuto náročnou problematiku.“ „Spolupráce na projektu byla pro LKE velmi zajímavou zkušeností z hlediska zvládnutí úzké spolupráce s klíčovými hráči v oblasti vývoje nosných raket, a také s prosazováním nové návrhové metodiky v ESA. Úspěšné zakončení projektu nám otvírá několik dalších oblastí v kosmickém průmyslu, kde by vyvinuté postupy našly efektivní uplatnění a umožnily rozšířit portfolio služeb LKE.“

{{ galerie() }}

**Přílohy:**
[Factsheet FLUTTER]

[Factsheet FLUTTER]: csofactsheetflutter-web.pdf
