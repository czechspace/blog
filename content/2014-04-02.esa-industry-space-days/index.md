+++
date = 2014-04-02
updated = 2018-11-04
title = "ESA Industry Space Days"
description = "CSO nabízí českým firmám zastoupení na velkých průmyslových dnech v ESA"
slug ="esa-industry-space-days"
[taxonomies]
categories = ["cs"]
tags = ["uzivatele-firmy","typy-clanku-komentar-udalosti","typy-clanku-pozvanka-na-cizi-akci","programy-organizace-esa"]
[extra]
author = ""
popisky = ["ESA Industry Space Days 2014."]
+++

ESA pořádá 3. – 4. června 2014 v centru ESTEC největší průmyslové dny za posledních osm let s cílem podpořit zapojení malých a středních podniků do svého programu. Bilaterálních jednání, business prezentací, konferencí a technologické výstavy se zúčastní tisícovka návštěvníků. CSO se akce také zúčastní a nabízí Vám na akci zastoupení. Jedná se v pořadí již o páté průmyslové dny tohoto druhu. První se konaly již v roce 1999 a poslední v roce 2006. Průmyslové dny nejsou pořádány na žádné specifické technické téma, ale mají hlavně přispět k většímu zapojení malých a středních firem do programu ESA. Hlavním náplní akce bude 5000 předjednaných bilaterálních meetingů, pro jejichž organizaci ESA shromažďuje od firem při registraci detailní informace ohledně zájmových technologických oborů a nabízených služeb. Pro dobré naplánování bilaterálních jednání je registraci třeba provést co nejdříve. Součástí programu budou i prezentace projektových příležitostí velkých organizací, průmyslová výstava s očekávanou účastí několika desítek technologicky zaměřených malých a středních firem a dále tematické konference, jejichž program by měl být zveřejněn v průběhu dubna. Seznam všech účastníků průmyslových dní pak bude pro registrované zveřejněn na interním webu akce v průběhu května. Organizaci průmyslových dnů hradí ESA ze svého rozpočtu a účast je tedy zdarma. Vybraným firmám prezentujícím inovativní produkty kosmického VaV s patentem ne starším než dva roky bude též zdarma poskytnut výstavní prostor. O bezplatném přidělení výstavního prostoru rozhodne technický panel expertů. Odkaz na elektronickou registraci naleznete na odkazu v levém panelu. Česká kosmická kancelář se průmyslových dnů zúčastní prostřednictvím autora článku a nabízí českým pracovištím zastoupení zejména při bilaterálních jednáních.

{{ galerie() }}

**Odkazy:**
[ESA Industry Space Days 2014]

[ESA Industry Space Days 2014]: http://www.industryspacedays.com/
