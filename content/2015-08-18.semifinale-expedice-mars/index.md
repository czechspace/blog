+++
date = 2015-08-18
updated = 2015-10-30
title = "Semifinále Expedice Mars"
description = "Proběhla studentská soutěž o místo v kosmické posádce"
slug ="semifinale-expedice-mars"
[taxonomies]
categories = ["cs"]
tags = ["uzivatele-stredoskolaci","uzivatele-zaci","typy-clanku-komentar-udalosti","typy-clanku-zprava-z-akce-cso"]
[extra]
author = "Milan Halousek"
popisky = ["Finalistka loňského ročníku Expedice Mars.","Finalista loňského ročníku Expedice Mars.","Finalisté loňského ročníku Expedice Mars."]
related = ["uspechy-studentu","startuje-expedice-mars-2015"]
+++

Expedice Mars je unikátní mezinárodní česko-slovenská soutěž pro mladé zájemce o kosmonautiku, astronomii a další vědecké obory ve věku 13 až 18 let, kterou organizuje Dětská tisková agentura, Česká kosmická kancelář a Slovenská organizácia pre vesmírné aktivity. Patrony soutěže jsou první československý kosmonaut Vladimír Remek a první slovenský kosmonaut Ivan Bella. Do semifinále letošního, již dvanáctého ročníku, se probojovalo 25 mladých zájemců o kosmonautiku, astronomii, architekturu, medicínu a další vědecké obory. Po tom, co si prošli sérií on-line testů a psaním motivačního dopisu, je čekalo rozdělení do jedné z pěti odborností - astronom, inženýr, architekt, dokumentarista či lékař. Ve zvolené profesi pak museli vypracovat vlastní projekt související s letem na Mars, např. návrh základny na Marsu, kontrola mentálního výkonu posádky v průběhu mise na Mars, ochrana před kosmickým zářením, měření vzdáleností ve vesmíru či propagace vesmírné turistiky. Z desítek došlých projektů velitelé odborností vybrali 25 nejlepších českých a slovenských soutěžících, kteří postupují do semifinálového kola. To se uskuteční ve slovenské Terchové v Malé Fatře. Na Slovensku se v druhém říjnovém víkendu rozhodne o tom, kdo bude členem vítězné desetičlenné posádky, která se zúčastní kosmonautického výcviku v Evropském vesmírném centru v Transinne a vyzkouší si simulovanou misi na Mars. Na výběru semifinalistů se, kromě organizátorů Dětské tiskové agentury a České kosmické kanceláře, podíleli také partneři a sponzoři Expedice Mars. K postupu do semifinále mladým kosmonautům za ČVUT pogratuloval Dr. Václav Liška, za Sdružení dopravní telematiky Ing. Roman Srp a na semifinále se těší i letošní maskot Igráček, který děti všude doprovází. Součástí vyhlášení semifinalistů Expedice Mars 2015 bylo i udělení několika zvláštních cen, spojených s automatickým postupem oceněných účastníků přímo do semifinále soutěže. Česká kosmická kancelář, vyhlásila cenu pro soutěžícího, jehož projekt má podle hodnotitelů největší potenciál dalšího rozvoje řešeného tématu do budoucnosti. Tuto cenu získal sedmnáctiletý slovenský student gymnázia v Brezne Jakub Potančok za projekt z odbornosti Palubní lékař na téma Kontrola mentálního výkonu posádky v průběhu mise na Mars. Česká kosmická kancelář oceněnému účastníku Expedice Mars 2015 předá během semifinálové části soutěže cenu v podobě atraktivní publikace o kosmonautice.

{{ galerie() }}

**Odkazy:**
[Jména semifinalistů na oficiálním webu Expedice Mars]

[Jména semifinalistů na oficiálním webu Expedice Mars]: http://www.expedicemars.eu/semifinaliste-expedice-mars-2015/
