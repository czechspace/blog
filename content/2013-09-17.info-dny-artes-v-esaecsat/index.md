+++
date = 2013-09-17
updated = 2018-11-04
title = "Info-dny ARTES v ESA/ECSAT"
description = "Direktorát ESA Telecom zve na informační dny ARTES do nového centra ESA/ECSAT v Harwellu"
slug ="info-dny-artes-v-esaecsat"
[taxonomies]
categories = ["cs"]
tags = ["typy-clanku-pozvanka-na-cizi-akci","programy-organizace-artes-1","programy-organizace-artes-51","programy-organizace-esa","uzivatele-firmy","programy-organizace-artes","uzivatele-vedci"]
[extra]
author = ""
popisky = ["Nové centrum ESA/ECSAT v britském Harwellu"]
+++

Evropská kosmická agentura pořádá 12 – 13. 11. 2013 v nově otevřeném centru ESA/ECSAT (Evropské centrum pro kosmické aplikace a telekomunikace) informační dny o programu ARTES a nabízí zástupcům telekomunikačního průmyslu setkání s pracovníky tohoto nového centra ESA v britském Harwellu. Informační dny umožní zástupcům evropského telekomunikačního průmyslu dozvědět se více o programu pokročilého výzkumu v oblasti telekomunikací a možnostech, jak by účast v něm mohla napomoci zvýšení konkurenceschopnosti evropských podniků s ohledem na strategii, technologie, produkty a partnerství. Tato událost bude zároveň první svého druhu, při které si budou moci delegace členských států i zástupci průmyslu prohlédnout nově zřízené centrum ECSAT. První den konference bude představen přehled příležitostí, které se nabízejí účastníkům v rámci jednotlivých elementů ARTES. Mezi hlavními řečníky nebude scházet Magali Vaissiere, ředitelka oddělení telekomunikací a integrovaných aplikací, která bude hovořit o pokrocích dosažených od ministerské Rady ESA z roku 2012 po současnost a o výhledech do budoucna. Po její prezentaci budou následovat informace od vedoucích příslušných oddělení, zodpovědných za jednotlivé programové elementy ARTES. Pozornost bude věnována budoucí strategii (ARTES 1), technologiím (ARTES 5.1 a 5.2), produktům (ARTES 3-4) a programům partnerství (ARTES 7,8,11,21 a 33). Česká republika se v současnosti účastní elementů 1, 5, 14 a 20. Zástupci průmyslu si rovněž mohou zarezervovat půlhodinovou schůzku se členy oddělení telekomunikací. Tyto schůzky mají umožnit ještě detailnější informovanost odborné telekomunikační komunity, s ohledem na očekávané výhody, které jim účast v jednotlivých elementech přinese. Tato 30-minutová jednání rovněž umožní poskytnout feedback ve smyslu předchozích zkušeností se spoluprací s oddělěními telekomunikací a hledat možnosti jak spolupráci do budoucna ještě více zefektivnit. Bilaterální Jednání budou organizována v průběhu druhého dne a formuláře pro rezervaci schůzky na jednání budou k dispozici na registrační přepážce již ke konci prvního dne semináře. odkaz na stránku s registrací na seminář naleznete v sekci externí odkazy. V případě dotazů se neváhejte obrátit se svými dotazy autora článku. 

{{ galerie() }}

**Odkazy:**
[Registrace na seminář]
[O centru ESA/ECSAT]

[Registrace na seminář]: http://congrexprojects.com/2013-events/13m58/registration
[O centru ESA/ECSAT]: http://www.esa.int/About_Us/Welcome_to_ESA/ECSAT
