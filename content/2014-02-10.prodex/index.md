+++
date = 2014-02-10
updated = 2014-05-12
title = "PRODEX"
description = "PROgramme de Développement d'EXpériences scientifiques"
slug ="prodex"
[taxonomies]
categories = ["cs"]
tags = ["programy-organizace-prodex","programy-organizace-esa","uzivatele-vedci","typy-clanku-informace-o-programech","uzivatele-postgradualove","uzivatele-vysokoskolaci"]
[extra]
author = "Michal Václavík"
popisky = ["Schválené mise ESA k průzkumu sluneční soustavy."]
related = ["cesky-vybor-prodex","podani-projektu-prodex","scientific-programme-0"]
+++

Program rozvoje vědeckých experimentů Doba trvání programu: 2011 – 2015 (6. období) Celkový rozpočet: 189,26 mil. € Příspěvek ČR: 5,50 mil. € Členské státy Belgie, Česká republika, Dánsko, Irsko, Nizozemí, Norsko, Polsko, Rakousko, Rumunsko, Řecko, Švýcarsko Obsah Program PRODEX je určený primárně pro financování vývoje a výroby vědeckých přístrojů nebo experimentů, jež byly v ESA oficiálně vybrány k vývoji v rámci některého z povinných či volitelných programů v oblasti vědeckého výzkumu vesmíru, průzkumu sluneční soustavy, mikrogravitace, pozorování Země či jiných vědeckých odvětví. Umožňuje financování vývoje vědeckých experimentů zejména v menších členských zemích ESA, které nemají národní kosmický program. Z programu PRODEX lze financovat jak vývoj a výrobu hardware, tak nezbytný software a přípravné studie. Lze financovat i vědeckou analýzu získaných dat, to však není hlavní prioritou programu. Výhodou oproti jiným programům je, že v PRODEX se může příspěvek členského státu akumulovat a nemusí být v relativně krátkých obdobích plně využit. Záležitosti týkající se programu PRODEX jsou projednávány Výborem vědeckého programu (SPC) a administrovány kanceláří ESA PRODEX Office. Na posouzení obsahových otázek využívání programu PRODEX ustavilo Ministerstvo školství, mládeže a tělovýchovy Český výbor PRODEX (CPC), jakožto svůj expertní poradní orgán. Současný stav Aktuálně jsou z programu PRODEX v České republice financovány práce na vědeckých přístrojích pro sondy Solar Orbiter, JUICE a Proba-3. Dostupné finanční prostředky v programu umožňují realizaci nových projektů. Způsob zapojení Sekretariát Českého výboru PRODEX přijímá průběžně projektové návrhy na financování. Návrh musí splňovat specifické požadavky a být v souladu s prioritami ustanovenými CPC, které jsou popsány v samostatném návodu na odkaze v levém sloupci. Vyhodnocení návrhu trvá až 6 měsíců, proto je vhodné podat projektový návrh co nejdříve a již v něm s tímto prodlením počítat.

{{ galerie() }}

**Odkazy:**
[PRODEX na webu ESA]

[PRODEX na webu ESA]: http://sci.esa.int/prodex/
