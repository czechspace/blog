+++
date = 2015-09-02
updated = 2015-11-25
title = "Sympozium Moon 2020 –2030"
description = "Nová éra robotického a pilotovaného průzkumu sluneční soustavy"
slug ="sympozium-moon-2020-2030"
[taxonomies]
categories = ["cs"]
tags = ["typy-clanku-pozvanka-na-cizi-akci","programy-organizace-esa","uzivatele-firmy","uzivatele-vedci","uzivatele-postgradualove"]
[extra]
author = "Michal Václavík"
popisky = ["Hypsometrická mapa Měsíce se Zemí v pozadí."]
+++

Evropská kosmická agentura (ESA) pořádá v polovině prosince sympozium Moon 2020–2030 zaměřené na mezinárodní spolupráci při robotickém a pilotovaném průzkumu Měsíce. Příští desetiletí je v plánech mnoha kosmických agentur obdobím pro obnovení a zajištění udržitelného dlouhodobého průzkumu našeho souputníka. Správnost této vize potvrzují i doporučení mezinárodní koordinační skupiny ISECG. Strategie ESA považuje Měsíc za další cíl pro pilotované mise za nízkou oběžnou dráhu Země a jako logický mezikrok před vysláním lidské posádky k Marsu. Nové a odvážné ambice průzkumu Měsíce vyzývají ke koordinaci robotických a pilotovaných misí a k jejich realizaci v co nejširším mezinárodním partnerství. Důležitost takovéto silné spolupráce se prokázala již v programu Mezinárodní kosmické stanice (ISS). Sympozium Moon 2020–2030 bude klíčovým krokem při prosazování mezinárodního přístupu k průzkumu Měsíce. Jeho cílem je sjednotit mezinárodní vizi průzkumu Měsíce do roku 2030 a diskutovat přístupy a inovativní nápady pro její realizaci. Setkání je určeno jak pro zástupce kosmických agentur, akademické sféry, tak i průmyslu. ESA vyzývá účastníky sympozia, aby přispěli prezentací a do otevřené diskuse o budoucnosti průzkumu Měsíce na následující témata: Sympozium Moon 2020–2030 se uskuteční ve dnech 15. a 16. prosince 2015 ve středisku ESA ESTEC. Registrace je zdarma a je otevřena do 16. listopadu 2015 na oficiálních stránkách sympozia. V případě, že máte zájem o aktivní vystoupení a příspěvek do některé z technických sekcí, je nutné odeslat abstrakt do 25. září 2015. Formulář pro jeho přípravu a návod k jeho odeslání je ke stažení v levém panelu této stránky. Instrukce jsou také na oficiálních stránkách sympozia. V případě dotazů se neváhejte obrátit na autora článku, který vám rád pomůže jak s registrací, tak s výběrem tématu pro vaše vystoupení.

{{ galerie() }}

**Přílohy:**
[Formulář pro zaslání abstraktu]

[Formulář pro zaslání abstraktu]: n26_abstract_template_moon_2020-2030.doc

**Odkazy:**
[Oficiální web sympozia]

[Oficiální web sympozia]: http://spaceflight.esa.int/humanrobotics/
