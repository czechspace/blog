+++
date = 2016-10-06
updated = 2016-12-29
title = "Sympozium HIS 2017 bude v Číně"
description = "Po Praze zamíří světoví odborníci na pilotované kosmické lety do Číny"
slug ="sympozium-his-2017-bude-v-cine"
[taxonomies]
categories = ["cs"]
tags = ["typy-clanku-pozvanka-na-cizi-akci","uzivatele-firmy","programy-organizace-iaa","uzivatele-vedci","uzivatele-postgradualove","uzivatele-vysokoskolaci"]
[extra]
author = "Michal Václavík"
popisky = ["Účastníci sympozia Humans in Space Symposium 2015 před hotelem Diplomat v Praze."]
related = ["his-2015-u-konce"]
+++

Každé dva roky pořádá Mezinárodní astronautická akademie (IAA) ve spolupráci se špičkami v oboru sympozium Humans in Space (HIS). To nejbližší, v pořadí již jednadvacáté, se uskuteční ve dnech 27. až 30. listopadu 2017 v jihočínské metropoli Šen-Čen. Poslední sympozium HIS zorganizovala Česká kosmická kancelář v roce 2015 v Praze a účastnilo se ho přes 200 předních odborníků z celého světa. Na základě referencí účastníků můžeme s klidným srdcem prohlásit, že se opravdu vydařilo. O tom svědčí i zájem čínských kolegů o pomoc při organizování jejich sympozia. Sympozium HIS má více než 40letou tradici a nabízí jedinečnou příležitost pro vědce, výzkumné a vývojové pracovníky i studenty prezentovat výsledky vlastních projektů a seznámit se se situací a trendy ve světě. Sympozium také nabízí prostor pro diskuzi o základních a aktuálních problémech, stejně jako o rozvoji spolupráce a výměně výsledků výzkumu a nápadů. Program 21. sympozia HIS budou tvořit plenární zasedání, tematicky orientované bloky a posterová sekce, určená zejména studentům a mladým vědcům. Témata budou zaměřena zejména na problematiku vlivu kosmického prostředí na člověka, kosmickou medicínu a protiopatření k potlačení nežádoucích vlivů, ale také na astrobiologii, pozemní analogové studie, technologie, komerční kosmické lety a vzdělávání. Oblasti očekávaných příspěvků vychází ze zkušeností z pražského sympozia HIS a jedná se o:

{{ galerie() }}

**Přílohy:**
[Zpráva z HIS 2015]

[Zpráva z HIS 2015]: n36_his2015confreport.pdf

**Odkazy:**
[Oficiální stránky HIS 2017]

[Oficiální stránky HIS 2017]: http://his.iaaweb.org/
