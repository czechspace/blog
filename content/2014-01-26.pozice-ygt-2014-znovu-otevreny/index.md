+++
date = 2014-01-26
updated = 2014-01-29
title = "Pozice YGT 2014 znovu otevřeny"
description = "Nové pozice Young Graduate Trainee na rok 2014 vyhlášeny"
slug ="pozice-ygt-2014-znovu-otevreny"
[taxonomies]
categories = ["cs"]
tags = ["programy-organizace-esa","typy-clanku-prilezitost-stipendia","programy-organizace-ygt","uzivatele-postgradualove","uzivatele-vysokoskolaci"]
[extra]
author = "Milan Halousek"
popisky = ["David Kabáth, český absolvent ESA programu Young Graduate Trainee","Karolina Rybářová, česká absolventka ESA programu Young Graduate Trainee"]
related = ["staze-esac-2014"]
+++

ESA v rámci programu Young Graduate Trainee zveřejnila nové nabídky stipendijních stáží pro mladé odborníky z členských zemí. Aktuálně je vyhlášeno celkem 16 pozic ve střediscích ESA, určených VŠ absolventům a postgraduálním studentům. Uzávěrka aktuálně zveřejněných přihlášek je 7.2.2014. Mladí lidé mají na stážích YGT možnost získat pracovní zkušenosti přímo v mezinárodních programech ESA, a to hlavně v inženýrských a vědeckých disciplínách. Pracují jako členové odborných týmů pod dozorem zkušených specialistů a poradců ESA. Roční pracovní pobyt v ESA jim pak může pomoci při získání PostDoc stipendia anebo při ucházení se o zaměstnání v některé z firem evropského kosmického průmyslu anebo v mezinárodních výzkumných organizacích. Nabídky nových pozic YGT mohou být průběžně doplňovány a jejich kompletní aktuální přehled, detailní popis a termíny uzávěrek najdete na stránkách ESA Careers (viz sekce externí odkazy). Otevření většího množství nabídek se očekává během listopadu. Případným zájemcům také doporučujeme kontaktovat Českou kosmickou kancelář. Osobní zkušenosti s programem YGT si můžete například přečíst v rozhovorech ESA se dvěma absolventy Masarykovy univerzity v Brně - Karolínou Rybářovou, která se zabývá kosmickým právem a Davidem Kabáthem, jenž pracuje v oboru umělé inteligence.

{{ galerie() }}

**Odkazy:**
[Aktuálně otevřené YGT pozice]
[Program YGT na webu ESA]
[Rozhovor s absolventkou programu YGT Karolínou Rybářovou]
[Rozhovor s YGT absolventem Davidem Kabáthem]

[Aktuálně otevřené YGT pozice]: http://www.esa.int/hr/ygt.htm
[Program YGT na webu ESA]: http://www.esa.int/About_Us/Careers_at_ESA/Young_Graduate_Trainees
[Rozhovor s absolventkou programu YGT Karolínou Rybářovou]: http://www.esa.int/cze/ESA_in_your_country/Czech_Republic/Vesmirne_pravo_Zadna_sci-fi_vysvetluje_Karolina_Rybarova
[Rozhovor s YGT absolventem Davidem Kabáthem]: http://www.esa.int/cze/ESA_in_your_country/Czech_Republic/Cesky_absolvent_vyviji_umelou_inteligenci_pro_druzice_budoucnosti
