+++
date = 2015-03-30
updated = 2018-11-04
title = "Soutěže SIB 2015 a SSP 2015"
description = "Zapojte se do soutěží $pace is Business a Space Solar Power"
slug ="souteze-sib-2015-ssp-2015"
[taxonomies]
categories = ["cs"]
tags = ["uzivatele-vedci","uzivatele-postgradualove","uzivatele-vysokoskolaci"]
[extra]
author = ""
popisky = ["Space-based solar power.","Space Generation Congress 2014."]
related = ["soutez","sgac","space-generation-advisory-council","souteze-ioem-2015-maa-2015"]
+++

Space Generation Advisory Council ve spolupráci se svými partnery vyhlašuje dvě soutěže určené pro studenty a mladé profesionály ve věku od 18 do 35 let. První ze soutěží se zaměřuje na podnikání a investování v kosmonautice, druhá na využívání solární energie. Vítězové obou soutěží získají finance na cestu na kongres SGAC a Mezinárodní astronautický kongres v Jeruzalémě. Space Generation Advisory Council (SGAC) je nezisková organizace, která zastupuje studenty a mladé profesionály v kosmonautice v Organizaci spojených národů, jednotlivých státech, kosmických agenturách, soukromých společnostech, akademické sféře a v dalších organizacích, které jsou v kosmonautice aktivní. Tato organizace se zaměřuje na poskytování poradenství v oblasti kosmické politiky založeném na zájmu své celosvětové sítě vysokoškolských studentů a mladých profesionálů ve věku 18 až 35 let, kteří se zajímají o kosmonautiku. Tato mezinárodní síť je největší a nejrozmanitější svého druhu. V současné době má více než 4000 členů ve více než 100 zemích a neustále roste. SGAC podporuje zapojení studentů a mladých profesionálů do kosmonautiky, pořádá pro ně soutěže a poskytuje jim stipendia na účast na mezinárodních kongresech. SGAC v současné době vyhlásila soutěže $pace is Business (SIB) 2015 a Space Solar Power (SSP) 2015. Soutěží se mohou účastnit jednotlivci nebo maximálně trojčlenné týmy ve věku od 18 do 35 let. Cílem obou soutěží je napsat na dané téma odborný článek, jehož součástí bude i originální výzkum či analýza. Vítěz, v případě týmu hlavní autor, každé ze soutěží získá až 2500 dolarů na zajištění své účasti na kongresu SGAC (Space Generation Congress, SGC) a Mezinárodním astronautickém kongresu (International Astronautical Congress, IAC), kde bude moci své výsledky prezentovat. SGC se bude konat od 8. do 10. října a IAC od 12. do 16. října 2015 v izraelském Jeruzalémě. Termín pro zasílání článků je 15. června 2015 a výsledky budou oznámeny 1. července 2015. $pace is Business 2015 Cílem této soutěže je motivovat mladé lidi, aby přemýšleli o minulosti, současnosti a zejména budoucnosti podnikání a investování v rámci kosmického sektoru. Tyto oblasti se stávají stále důležitější vzhledem k současnému rozvoji komercializace kosmonautiky. Obsahem odborného článku mohou být témata Public/Private Human Access to Space nebo New Space and New Science. Space Solar Power 2015 Cílem této soutěže je napsat odborný článek na téma nových a inovativních koncepcí pro získávání sluneční energie ve vesmíru a její využívání zde na Zemi. Článek je omezen délkou 10 stran. Po vyhlášení výsledků bude vítěz požádán o přípravu 3 až 5 minutového videa. Více informací o SGAC a obou soutěžích naleznete v externích odkazech v levém panelu stránky. SGAC má v současné době otevřené i další dvě soutěže, soutěž Innovative Earth Observation Missions 2015 se zaměřuje na pozorování Země a soutěž Move an Asteroid 2015 na blízkozemní asteroidy. Odkaz na více informací o těchto soutěžích naleznete v souvisejících článcích v levém panelu stránky.  V případě zájmu vám další informacíe sdělí autor článku, který je národním kontaktním bodem SGAC pro Českou republiku. Informujte jej prosím také o své případné účasti v soutěžích.

{{ galerie() }}

**Odkazy:**
[Space Generation Advisory Council]
[Soutěž $pace is Business 2015]
[Mezinárodní astronautický kongres 2015]
[Registrace do SGAC]
[Kongres SGAC 2015]
[Soutěž Space Solar Power 2015]

[Space Generation Advisory Council]: http://www.spacegeneration.org/
[Soutěž $pace is Business 2015]: http://spacegeneration.org/opportunities/competitions/pace-is-business-2015.html
[Mezinárodní astronautický kongres 2015]: http://www.iac2015.org/
[Registrace do SGAC]: http://www.spacegeneration.org/join-sgac.html
[Kongres SGAC 2015]: http://www.spacegeneration.org/event/sgc.html
[Soutěž Space Solar Power 2015]: http://www.spacegeneration.org/opportunities/competitions/space-solar-power-2015.html
