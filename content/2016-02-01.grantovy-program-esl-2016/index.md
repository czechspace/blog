+++
date = 2016-02-01
updated = 2018-11-04
title = "Grantový program ESL 2016"
description = "Zapojte se do grantového programu ESL 2016 a vyhrajte cestu na Mezinárodní astronautický kongres"
slug ="grantovy-program-esl-2016"
[taxonomies]
categories = ["cs"]
tags = ["programy-organizace-iac","programy-organizace-iaf","uzivatele-vedci","typy-clanku-prilezitost-stipendia","uzivatele-firmy","uzivatele-postgradualove","uzivatele-vysokoskolaci"]
[extra]
author = ""
popisky = ["Vítězové ESL 2015."]
related = ["soutez"]
+++

Mezinárodní astronautická federace (IAF) otevřela grantový program Emerging Space Leaders 2016 (ESL). Tento program poskytuje příležitost studentům a mladým profesionálům vyhrát cestu na Mezinárodní astronautický kongres (IAC), který se uskuteční od 26. do 30. září 2016 v mexickém městě Guadalajara. IAC je každoročně největší světovou událostí v kosmonautice, na které se schází více než 3000 odborníků z celého světa. Součástí programu jsou technické sekce s více než 1300 prezentacemi, plenární zasedání zaměřená na významná aktuální témata nebo kongresová výstava předních hráčů na poli světového kosmického průmyslu. Kromě IAC se mohou vítězové zúčastnit i dalších doprovodných akcí jako společný workshop IAF a OSN, Space Generation Congress, IPMC Young Professionals Workshop nebo Cross-Cultural Communications and Presentation Workshop. Grantový program ESL je otevřen pro všechny mladé lidi ve věku od 21 do 35 let, kteří by jinak neměli příležitost se IAC zúčastnit. Pro zapojení je potřeba vyplnit online formulář, zaslat dva doporučující dopisy, vložit abstrakt na IAC a/nebo se přihlásit do Next Generation Plenary, napsat esej a natočit krátké video. Termín pro podávání přihlášek je 6. února 2016 v 15:00 středoevropského času. Až 14 vítězům bude uhrazena zpáteční letenka, místní doprava, ubytování, stravování a registrace na všechny akce, kterých se v Mexiku zúčastní. IAF vítězům také pomůže s vyřízením víza a poskytne pomoc s přípravou na prezentaci na IAC. Detailní informace o tomto grantovém programu je možné nalézt v levém menu pod externími odkazy. V případě zájmu o účast se neváhejte obrátit na autora článku.

{{ galerie() }}

**Odkazy:**
[Grantový program ESL 2016]

[Grantový program ESL 2016]: http://www.iafastro.org/wp-content/uploads/2014/12/2016-IAF-ESL-Grant-Programme-Handbook.pdf
