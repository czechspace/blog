+++
date = 2015-01-22
updated = 2015-02-27
title = "Vyprojektujte družici v Minecraftu"
description = "Soutěž mladých programátorů a designerů družic v prostředí Minecraft"
slug ="vyprojektujte-druzici-v-minecraftu"
[taxonomies]
categories = ["cs"]
tags = ["uzivatele-stredoskolaci","uzivatele-zaci"]
[extra]
author = "Milan Halousek"
popisky = ["Hvězdná základna Federace, model Minecraft","Mezinárodní kosmická stanice vymodelovaná v prostředí Minecraft.","Družice EUMETSAT vymodelované v prostředí Minecraft."]
related = ["soutez"]
+++

Soutěž Minecraft Building Competition v projektování na platformě Minecraft je určena všem mladým konstruktérům ve věku od 6 do 16 let, bez ohledu na to, ze kterého státu pocházejí. Nejpozději do 30. dubna 2015 musí soutěžící vytvořit buď reálný model některé z družic používaných organizací EUMETSAT k monitorování počasí (kategorie 1) nebo model jakékoliv fiktivní družice, sondy nebo vesmírné stavby (kategorie 2). Pro vítěze obou kategorií jsou připraveny hodnotné ceny (Lego MindStorms EV3 kit a další). Fotografie a videa všech soutěžních prací budou zveřejněna na webových stránkách vyhlašovatelů soutěže. Startovací mapu projektu si zájemci stáhnou z webových stránek se zadáním soutěže (odkaz v levém sloupci této stránky). Soutěž je vyhlášena pro jednotlivce, týmová podpora není zakázána, ale přihlášený soutěžící by měl mít na konečném projektu dominantní roli. Každý soutěžící smí do soutěže přihlásit pouze jednu práci. V případě vašeho zájmu o zapojení do soutěže Minecraft Building Competition informujte i Českou kosmickou kancelář prostřednictvím formuláře na této stránce nebo na e-mailu autora článku. Děkujeme a přejeme mnoho úspěchů.

{{ galerie() }}

**Odkazy:**
[Vyhlášení soutěže Minecraft Building Competition]

[Vyhlášení soutěže Minecraft Building Competition]: http://l-zone.info/minecraft-competition-2015
