+++
date = 2014-04-30
updated = 2018-11-04
title = "Prezentace na IAC 2014"
description = "Prezentujte své aktivity na 65. Mezinárodním astronautickém kongresu v Torontu"
slug ="prezentace-na-iac-2014"
[taxonomies]
categories = ["cs"]
tags = ["programy-organizace-iac","typy-clanku-pozvanka-na-cizi-akci","programy-organizace-iaf","uzivatele-firmy","uzivatele-vedci","uzivatele-postgradualove","uzivatele-vysokoskolaci"]
[extra]
author = ""
popisky = ["IAC 2014 Toronto"]
related = ["abstrakty-na-iac-2014"]
+++

Česká kosmická kancelář se připravuje na 65. Mezinárodní astronautický kongres, který se bude konat od 29. září do 3. října 2014 v kanadském Torontu. Registrace na kongres je již otevřena. Jako každý rok, i letos Česká kosmická kancelář nabízí na svém stánku prostor k propagaci činnosti a výsledků českých pracovišť. Mezinárodní astronautický kongres (International Astronautical Congress, IAC) je každoročně největší světovou událostí v kosmonautice a účastní se jej kolem 3500 odborníků, vědeckých a technických pracovníků a vrcholných přestavitelů kosmických agentur, mezinárodních institucí, průmyslových firem, akademických pracovišť a dalších organizací. Součástí kongresu je technický program, na kterém se prezentují nejnovější vědecké a technické poznatky, plenární zasedání, na kterých jsou diskutována aktuální témata a budoucí směřování kosmonautiky, a také výstava, na které prezentují své aktivity a produkty kosmické agentury, průmyslové firmy a další organizace. Doprovodné výstavy se se svým stánkem již od roku 2006 pravidelně účastní i Česká kosmická kancelář. IAC tak představuje zcela jedinečnou příležitost získat přehled o aktuálním dění v kosmonautice nebo navázat nové kontakty pro spolupráci. V pořadí již 65. Mezinárodní astronautický kongres se koná od 29. září do 3. října 2014 v Kanadě, která již kongres hostila v roce 1991 v Montrealu a v roce 2004 ve Vancouveru. Tentokrát se vše odehraje v Torontu v Metro Toronto Convention Centre. Mottem letošního kongresu je „Our World Needs Space“ a organizace se ujal Kanadský institut pro letectví a kosmonautiku (Canadian Aeronautics and Space Institute, CASI). Kanada má v kosmonautice bohatou historii, vždyť v roce 1962 se stala teprve třetí zemí, která měla na oběžné dráze svou vlastní družici. Během dalších více než 50 let se Kanada dokázala v některých oborech kosmonautiky vyprofilovat jako světový lídr. Kanada má také status spolupracujícího státu Evropské kosmické agentury (European Space Agency, ESA), což znamená, že tamní pracoviště se mohou účastnit tendrů ESA a představují tak pro česká pracoviště potenciální partnery. V současné době je již otevřena registrace, ceny se pohybují mezi 50 a 780 euro. Tyto ceny platí jen do 30. června 2014, při pozdější registraci jsou již ceny vyšší. Registrační formulář a více informací o registraci naleznete v externích odkazech tohoto článku. Českým pracovištím a jednotlivcům, kteří se nemohou kongresu osobně zúčastnit, avšak i přes to mají zájem na něm prezentovat svou činnost nebo výsledky, nabízí pomoc v rámci svého stánku Česká kosmická kancelář. Nabízíme následující možnosti: Pokud potřebujete více informací nebo Vás tato nabídka zaujala, kontaktujete nejpozději do 31. srpna 2014 autora tohoto článku.

{{ galerie() }}

**Odkazy:**
[Oficiální web IAC 2014]

[Oficiální web IAC 2014]: http://www.iac2014.org/
