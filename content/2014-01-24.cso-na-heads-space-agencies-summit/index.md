+++
date = 2014-01-24
updated = 2014-04-09
title = "CSO na Heads of Space Agencies Summit"
description = "CSO vystoupila ve Washingtonu na setkání vedoucích kosmických agentur"
slug ="cso-na-heads-space-agencies-summit"
[taxonomies]
categories = ["cs"]
tags = ["uzivatele-verejnost","typy-clanku-komentar-udalosti","typy-clanku-informace-o-cso","uzivatele-firmy","uzivatele-vedci"]
[extra]
author = "Jan Kolář"
popisky = ["Heads of Space Agencies Summit 2014."]
+++

CSO se účastnila lednového Summitu vedení kosmických agentur a Konference o průzkumu kosmu ve Washingtonu, USA. Ředitel CSO Jan Kolář na konferenci vystoupil s vyžádanou přednáškou o multikulturních základech pilotovaných letů do vesmíru a na summitu agentur se účastnil diskusního panelu o přínosech průzkumu vesmíru pro člověka. Obě akce na společné téma průzkumu kosmu, pořádala ve dnech 9. -10. 1. 2014 Mezinárodní akademie astronautiky (IAA – International Academy of Astronautics). IAA Space Exploration Conference Hlavní témata: Jan Kolář přednesl přednášku v páté sekci o multikulturní povaze pronikání člověka do vesmíru, dosavadních zkušenostech a výhledech do budoucna. Vystoupení osmnácti dalších účastníků přinesla náměty společných letů k Měsíci, asteroidům a výhledově i k Marsu. Témata byla diskutována jak z hlediska vědecké potřeby získání dalších poznatků, tak po stránce technické, politické a kulturní. Z přednesených poznatků vyplynulo, že mezi státy panuje vcelku shoda o způsobu technického řešení budoucích záměrů, ale větší překážku představují otázky politické a finanční. Problematika zapojování menších zemí do průzkumu vesmíru je zatím v pozadí, ačkoli zájem o účast ve výzkumu sluneční soustavy byl jasně deklarován několika přednášejícími ze zemí Střední a Východní Asie, Latinské Ameriky a střední Evropy. S problematikou také souvisí otázka vzájemného porozumění a efektivní komunikace mezi členy mezinárodních posádek, které vycházejí z různých kulturních i sociálních podmínek. Konference přinesla řadu námětů pro další priority ze strany kosmických agentur a ze strany akademické obce návrhy na jejich řešení. Česká kosmická kancelář dostala příležitost a bude se podílet na dalším rozpracování předložených doporučení v rámci IAA. Heads of Space Agencies Summit Česká kosmická kancelář byla na summit pozvána, aby přispěla k diskusi o klíčových otázkách výzkumu kosmu – organizačních, technických i společenských. Celkem bylo přítomno na třicet zástupců kosmických agentur a jiných organizací podobného typu. Diskuse probíhala ve čtyřech panelech na tato témata: Ředitel CSO byl vyzván k účasti na rozhovorech ve čtvrtém panelu. Spolu se sedmi dalšími účastníky tak CSO dostala příležitost vyjádřit názor na užitečnost kosmonautiky v širším smyslu. To je důležité zejména pro malé země, jakou je i Česká republika, které usilují o zapojení do velkých ambiciózních projektů obvykle řešených velkými zeměmi. Obvyklou překážkou v realizaci kosmických projektů je poukazování na finanční náročnost. Ta je bez dalších zdůvodnění přejímána médii a vytváří tak celkově nepříznivou atmosféru pro udělování nutné finanční podpory z veřejných financí. CSO proto vyjádřilo přímý nesouhlas s názorem, že kosmonautika a kosmický výzkum je pro společnost nákladný. Jestliže platí, že kosmonautika dneška je už neodvolatelně součástí našeho života v mnoha oblastech, nemůže být pravdou, že se jedná o činnost nákladnou. Ze stejného důvodu není možné považovat výdaje na průzkum sluneční soustavy za neužitečné. Kosmická komunita by měla proti rozšířenému názoru o nákladnosti kosmických aktivit důrazně bojovat.

{{ galerie() }}

**Přílohy:**
[Space News o setkání agentur]

[Space News o setkání agentur]: space_news.pdf

**Odkazy:**
[Web Mezinárodní akademie astronautiky]

[Web Mezinárodní akademie astronautiky]: http://iaaweb.org/
