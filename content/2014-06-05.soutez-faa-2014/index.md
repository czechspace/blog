+++
date = 2014-06-05
updated = 2018-11-04
title = "Soutěž FAA 2014"
description = "Zapojte se do hledání asteroidů v soutěži Find An Asteroid 2014"
slug ="soutez-faa-2014"
[taxonomies]
categories = ["cs"]
tags = ["uzivatele-postgradualove","uzivatele-vysokoskolaci"]
[extra]
author = ""
popisky = ["Soutěž Find An Asteroid 2014."]
related = ["soutez","sgac","space-generation-advisory-council"]
+++

Space Generation Advisory Council (SGAC) ve spolupráci s International Astronomical Search Collaboration (IASC) a Minor Planet Center (MPC) organizují soutěž nazvanou „Find An Asteroid 2014“, která se bude konat od 14. srpna do 18. září 2014. Termín pro přihlášení týmů je 8. červen 2014. Jedná se o týmovou soutěž, ve které bude každý z týmů v průběhu pěti týdnů pravidelně dostávat série fotografií z astronomických observatoří po celém světě. Pomocí software Astrometrica mohou jednotlivé týmy přesně určovat čas a pozice objektů na fotografiích a tím identifikovat asteroidy. Časová náročnost je asi 2 hodiny týdně. Pokud se týmu podaří nalézt nový asteroid, má právo na volbu jeho jména. Za dobu trvání soutěže, tedy od října 2006, se týmům podařilo objevit asi 350 asteroidů. Této soutěže se může účastnit až 15 týmů, každý z těchto týmů může mít 3 až 5 členů. Důležitou podmínkou pro účast v soutěži FAA 2014 je, že každý člen týmu musí být zároveň členem SGAC. Pro registraci do SGAC, která je jednoduchá a zcela zdarma, stačí vyplnit jednoduchý formulář, který naleznete v externích odkazech tohoto článku. Na stejném místě je také uveden odkaz na web této soutěže. Termín pro přihlášení týmů je 8. červen 2014, případní zájemci si proto musí pospíšit. Pokud máte zájem o více informací nebo pomoc s hledáním týmu, kontaktujte autora článku, který je národním kontaktním bodem SGAC pro Českou republiku. Informujte jej prosím také o své případné účasti v soutěži.

{{ galerie() }}

**Odkazy:**
[Soutěž Find An Asteroid 2014]
[Registrace do SGAC]

[Soutěž Find An Asteroid 2014]: http://spacegeneration.org/index.php/en/projects/neo-project-group?id
[Registrace do SGAC]: http://spacegeneration.org/index.php/en/join/member-login?view
