+++
date = 2012-08-16
updated = 2018-11-04
title = "EOWORLD"
description = "Historické hodnocení prostorového růstu zastavěného území v metropolitních oblastech Indie a Bangladéše"
slug ="eoworld"
[taxonomies]
categories = ["cs"]
tags = ["typy-clanku-tiskovina","programy-organizace-esa","uzivatele-firmy","programy-organizace-eoep","typy-clanku-ukonceny-projekt","uzivatele-vedci"]
[extra]
author = ""
popisky = ["Mozaika družicových snímků Dháka, Bangladéš.","Landuse pro oblast Dháky v roce 1992.","Landuse pro oblast Dháky v roce 2003.","Landuse pro oblast Dháky v roce 2011.","Okno webového portálu eoworld."]
+++

Hodnocení zastavěných oblastí pro Světovou banku Trvání projektu: 2011 až 2012 Vedoucí projektu: Tomáš Soukup Gisat vytvořil pro Světovou banku službu pro historické hodnocení prostorového růstu ve třech megapolích Indie a Bangladéše. Projekt byl řešen v rámci společné iniciativy Světové banky a ESA s názvem eoworld spolu s dalšími čtrnácti projekty z různých tematických oblastí, jako například krizové řízení v zastavěných oblastech či management vodních zdrojů. V rámci projektu byla vytvořena služba pro hodnocení růstu zástavby v metropolitních oblastech Dilí, Bombaje a Dháky v letech 1990, 2000 a 2010/2011. Práce na projektu zahrnovala kromě zpracování družicových snímků také vyhotovení zprávy hodnotící kvantitativní aspekty nalezených změn a jejich prostorové a časové rozložení. Světová banka se zabývá dopady růstu megapolí jižní Asie v programu South Asia Megacities Improvement Program. Tyto metropolitní oblasti jsou dobrým příkladem vývoje v podobě rapidní expanze v důsledku vysokého přirozeného přírůstku a přistěhovalectví. V rámci těchto studií bylo zjištěno, že i když je urbanizace nedílnou součástí ekonomického rozvoje, nedaří se v rozvojových zemích zajišťovat vhodné příležitosti k bydlení ani přístup k infrastrukturám. V těchto podmínkách je výzvou pro územní plánovače zavedení politiky udržitelného rozvoje, zlepšení stavu slumů a zpřístupnění infrastruktur. Vhled do struktury městského růstu umožňuje předvídání budoucího vývoje a tím lepší stanovení priorit pro investice a připravení základu pro budoucí aktivity Světové banky v tomto regionu. Pro tuto službu vytvořenou v Gisatu, která tyto aktivity podporuje, byla využita data senzorů SPOT v rozlišení 2,5, 10 a 20 m a RapidEye v rozlišení 5 m. Výsledky lze prohlížet pomocí webového nástroje zde, který byl vyvinut v rámci projektu ESA Urban Atlas. Nástroj slouží k prohlížení produktů využití půdy v prostorovém a časovém kontextu či v kontextu ekonomických statistik na podkladu družicových dat. Gisat Gisat byl založen v roce 1990 jako první firma poskytující geoinformační služby v oboru dálkového průzkumu Země v České republice. Firma se orientuje na zpracování aplikací v oblasti DPZ a geografických informačních systémů včetně prodeje družicových snímků. Širokou nabídku služeb zajišťuje firma prostřednictvím přímých partnerských vazeb se všemi hlavními provozovateli civilních družic DPZ. Gisat má dlouholeté zkušenosti s vedením mezinárodních projektů, stejně jako dobrou znalost specifické situace v zemích střední a východní Evropy. Mezi jeho zákazníky patří zejména orgány státní správy, podnikatelský a průmyslový sektor. Co vám účast v projektu přinesla? „Účast v projektu EOWORLD nám především umožnila navázat přímou spolupráci se Světovou bankou. To pro nás do budoucna znamená lepší pochopení procesů a způsobů rozhodování v této mezinárodní instituci, lepší vhled do aktuálního stavu informační infrastruktury banky i do jejích budoucích potřeb v této oblasti. V neposlední řadě nám projekt přinesl i důležité osobní kontakty v této instituci.“

{{ galerie() }}

**Přílohy:**
[Factsheet EOWORLD]

[Factsheet EOWORLD]: csofactsheets-eoworld-web.pdf
