+++
date = 2015-12-03
updated = 2018-11-04
title = "Vánoční setkání Czech Space Network"
description = "Prosincové setkání nabídne příležitost potkat mladé lidi se zájmem o kosmonautiku"
slug ="vanocni-setkani-czech-space-network"
[taxonomies]
categories = ["cs"]
tags = ["typy-clanku-pozvanka-na-akci-cso","uzivatele-firmy","uzivatele-vedci","uzivatele-postgradualove","uzivatele-vysokoskolaci"]
[extra]
author = ""
popisky = ["Opening Dinner v rámci Space Generation Congress 2015.","Opening Dinner v rámci Space Generation Congress 2015.","Opening Dinner v rámci Space Generation Congress 2015."]
related = ["czech-space-network","czech-space-network-0"]
+++

Skupina Czech Space Network pořádá 18. prosince od 17:00 v restauraci U Matějíčků své první Vánoční setkání. Vítáni jsou studenti a mladí profesionálové, zástupci pracovišť aktivních v kosmonautice a další zájemci o tuto oblast. Česká kosmická kancelář v letošním roce iniciovala vznik skupiny Czech Space Network, jejímž cílem je sdružovat studenty a mladé profesionály se zájmem o zapojení do kosmonautiky. Prostřednictvím této skupiny mohou její členové získávat informace o příležitostech, sdílet své zkušenosti, rozvíjet vlastní nápady, zapojit se do společných projektů, poznat další mladé lidi se stejným zájmem a být v kontaktu s českou i mezinárodní komunitou. Členové skupiny spolu komunikují prostřednictvím Google Group či telekonferencí a jednou do měsíce se setkávají. Mezi aktivity a projekty, uvažované do budoucna, patří prohlídky českých kosmických pracovišť, uspořádání mezinárodní konference SpaceUp, uskutečnění mise simulující průzkum Marsu v rámci komplexu MDRS či experimenty na stratosférických balónech. Prosincové setkání bude otevřeno pro všechny, tedy nejen pro členy skupiny Czech Space Network. Vítáni budou i další studenti a mladí profesionálové, zástupci pracovišť zapojených do kosmonautiky a další zájemci o tuto oblast. Setkání poskytne jedinečnou příležitost seznámit se a hovořit s mladými lidmi se stejným zájmem. Akce se uskuteční v pátek 18. prosince od 17:00 ve stylovém sklípku Restaurace U Matějíčků, která se nachází poblíž Jiráskova náměstí na adrese Náplavní 2011/5, Praha 2. Podrobnosti programu budou upřesněny v následujících dnech. Počet míst je omezen, z tohoto důvodu prosíme všechny zájemce o registraci prostřednictvím odkazu v levém panelu této stránky. Pro více informací neváhejte kontaktovat autora článku.

{{ galerie() }}

**Odkazy:**
[Czech Space Network]
[Registrace na Vánoční setkání]
[Restaurace U Matějíčků]

[Czech Space Network]: http://www.czechspacenetwork.cz
[Registrace na Vánoční setkání]: https://docs.google.com/forms/d/1pIQG63kpynjw_VqN_Af5mdf3f2HY2pHzzpLV68w036E/viewform
[Restaurace U Matějíčků]: http://umatejicku.cz/
