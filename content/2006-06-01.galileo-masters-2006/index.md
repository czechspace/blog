+++
date = 2006-06-01
updated = 2018-11-04
title = "Galileo-Masters 2006"
description = "Druhý ročník evropské soutěže o nejlepší aplikaci v družicové navigaci"
slug ="galileo-masters-2006"
[taxonomies]
categories = ["cs"]
tags = ["programy-organizace-eu","programy-organizace-galileo","uzivatele-firmy","uzivatele-vedci","typy-clanku-pozvanka-na-cizi-akci","typy-clanku-tiskova-zprava"]
[extra]
author = ""
popisky = ["Galileo-Masters 2006"]
+++

Praha, 1. června 2006 - Také letos je pro organizace z České republiky otevřena evropská soutěž Galileo-Masters. Jejím cílem je hledat nové a netradiční nápady na využití družicové navigace – zvláště pak nově budovaného evropského družicového navigačního systému Galileo. Soutěž Galileo-Masters je určena pro malé a střední podniky, vysoké školy, výzkumné ústavy i jednotlivce, kteří mají nápady nebo návrhy na využití technologie družicové navigace systému Galileo v jakékoliv oblasti. Odměn pro vítěze je celá řada: např. zdarma stánek v sekci SatelliteNavigationArea na mnichovském veletrhu SYSTEMS 2006, národní a nadnárodní PR aktivity apod. V roce 2005 se prostřednictvím České kosmické kanceláře poprvé partnerem Galileo-Masters stala i Česká republika. Tím se pro naše instituce otevřela příležitost prezentovat na mezinárodním poli svoji technickou úroveň ve využívání technologie družicové navigace. V roce 2005 se do soutěže Galileo-Masters přihlásilo pres 220 účastníků z celé Evropy (z toho sedm českých). Mezi oceněnými byl i český projekt „Personal Watcher“, který přišel od Vladimíra Jansy z firmy ICE. Podstatou návrhu je monitorování ohrožených osob (děti, senioři aj.) v terénu. Systém je kromě stanovování polohy techto osob ještě možné doplnit o monitorování základních životních funkcí, což je vlastnost, kterou ocení zejména osamělí lidé a jejich blízcí. „Před námi je obrovský trh se službami těžícími z družicové navigace,“ vysvětluje ředitel České kosmické kanceláře, ing. Jan Kolář. „Do deseti let má jejích služeb využívat přes 400 miliónů lidí, přičemž jen v Evropě má vzniknout přes 140 tisíc nových pracovních příležitostí. Byla by věčná škoda, kdyby nás tato jedinečná ekonomická i technologická příležitost minula…“  

{{ galerie() }}

**Odkazy:**
[Galileo-Masters 2009]

[Galileo-Masters 2009]: http://www.galileo-masters.eu/
