+++
date = 2015-03-19
updated = 2015-04-15
title = "GEO European Projects Workshop"
description = "Diskutujte s evropskými partnery o možnostech v oblasti tvorby a sdílení geografických dat"
slug ="geo-european-projects-workshop"
[taxonomies]
categories = ["cs"]
tags = ["typy-clanku-pozvanka-na-cizi-akci","uzivatele-firmy","uzivatele-vedci","uzivatele-postgradualove","uzivatele-vysokoskolaci"]
[extra]
author = "Kristýna Šaarová"
popisky = ["9. Workshop GEO o evropských projektech."]
related = ["geo-0","geoss","geo-1"]
+++

Ve dnech 15. a 16. června 2015 se uskuteční v Kodani v prostorách Crowne Plaza Hotel již devátý ročník Workshopu GEO zaměřený na evropské projekty řešené v rámci této iniciativy. Cílem akce je sezvat na jedno místo co nejvíce aktivních přispěvatelů do systému GEOSS, kteří by zde měli diskutovat o svých aktivitách a plánech do budoucna. Vlastní prezentace ve formě osobního vystoupení, posteru nebo video prezentace můžete zaregistrovat do 15. dubna, a to na oficiálních stránkách workshopu (viz odkaz v levém panelu). Workshop pořádá Dánský meteorologický institut ve spolupráci s Evropskou komisí a Evropskou agenturou životního prostředí, kteří akci načasovali tak, aby zde měli účastníci možnost nahlédnout do tvorby nového realizačního plánu, který je v závěrečné fázi příprav a bude hlavním dokumentem pro činnost iniciativy GEO v následující dekádě, tedy do roku 2025. Nový plán počítá například s vyšší mírou zapojení soukromých společností nebo s rozvojem možností využívání dat poskytovaných GEO, který by měl napomoci jejich efektivnějšímu využívání, a to nejen v krizových situacích. Na workshopu bude dán prostor jak zástupcům organizátorů akce, aby prezentovali možnosti zapojení a nastínili směr budoucího vývoje především v Evropě, tak zástupcům odborných pracovišť k prezentaci svých projektů, kterými přispívají k tvorbě evropské infrastruktury geografických dat. Na workshopu budou rovněž probírány možnosti financování projektů, které poskytne program Evropské unie Horizon 2020 v letech 2016 a 2017. Workshop je tak pro česká pracoviště, zpracovávající geografická data, skvělou příležitostí pro kontakt se zahraničními pracovišti, která mohou být potenciálními partnery při řešení nových projektů, zúčastnění se celoevropské diskuze o nejnovějších trendech v této oblasti a získání nových informací o možnostech financování vlastních projektů. Česká kosmická kancelář, která je členem národního sekretariátu GEO/Copernicus zřízeného Ministerstvem žvotního prostředí, v roli zástupce pro oblast GEO, pravidelně informuje odbornou veřejnost o dění v této iniciative a o možnotech zapojení. Článek se základními infromacemi o fungování GEO naleznete mezi odkazy v levém panelu stránky. V případě zájmu o více informací z oblasti GEO/GEOSS neváhejte oslovit autorku článku prostřednictvím kontaktního formuláře.

{{ galerie() }}

**Odkazy:**
[Oficiální web workshopu]
[Program workshopu]
[Group on Earth Observations]

[Oficiální web workshopu]: http://geo.pbe.eea.europa.eu/
[Program workshopu]: http://geo.pbe.eea.europa.eu/library/9th-geo/agenda
[Group on Earth Observations]: http://www.earthobservations.org/
