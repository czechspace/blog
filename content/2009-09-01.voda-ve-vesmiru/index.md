+++
date = 2009-09-01
updated = 2014-01-29
title = "Voda ve vesmíru"
description = "Mezinárodní dětská vzdělávací soutěž ve spolupráci s ESA: Voda na Zemi i ve vesmíru"
slug ="voda-ve-vesmiru"
[taxonomies]
categories = ["cs"]
tags = ["programy-organizace-esa","programy-organizace-esa-education","uzivatele-zaci","typy-clanku-tiskova-zprava","uzivatele-verejnost"]
[extra]
author = "Milan Halousek"
popisky = ["Astronaut ESA Frank De Winne."]
+++

Praha, 1. září 2009 – Ve středu 9. září spustí Evropská kosmická agentura (ESA) internetový kvíz pro děti od 12 do 14 let, jehož cílem je podpořit právě probíhající kampaň UNICEF s názvem WASH. Ta má upozornit na to, jak důležitou roli hraje v lidském životě čistá voda. Přístupný bude i českým dětem. Kvízu, jehož prostřednictvím se děti budou moci dozvědět více informací o vodě na Zemi a ve vesmíru, se mohou zúčastnit všechny děti zemí, jež jsou členy Evropské kosmické agentury ESA. Přístupný tak bude i dětem z České republiky, která se jejím členem stala na konci loňského roku. „Jedná se o první akci od našeho vstupu do ESA, která je pro české účastníky komunikována v češtině,“ podotýká k tomu Milan Halousek, vedoucí Odboru vzdělávání České kosmické kanceláře. Vítěze soutěže vyhlásí z paluby Mezinárodní vesmírné stanice astronaut ESA a vyslanec dobré vůle UNICEF v Belgii Frank De Winne. Ten je jedním z šestičlenné posádky, která je do konce listopadu na půlroční misi na Mezinárodní vesmírné stanici. Pro podporu kampaně UNICEF WASH, věnované vodě a hygieně, bylo během této mise realizováno několik akcí. Jejich hlavním cílem bylo zaměřit pozornost veřejnosti na dostupnost a čistotu vody, která je pro lidský život nepostradatelná. Voda, jako základní prvek zachování života, má zásadní význam i pro vesmírné lety a budoucí úsilí v oblasti průzkumu. Odborníci se soustředí na řešení konkrétních problémů, se kterými se setkáte ve vesmíru - například nedostatek vody. Její zodpovědné využívání a recyklace ve vesmíru mohou pomoci vyvinout efektivní procesy využití vody i na Zemi, a právě to je zvláště důležité především pro rozvojové země, které se s nedostatkem vody potýkají nejvíce. Registrace do soutěže probíhá od 26. srpna na stránkách ESA, které jsou dostupné i v češtině. Samotný kvíz bude spuštěn v pátek 9. září a potrvá do 30. září, za tu dobu bude dětem položeno dohromady deset otázek. Nová otázka bude k dispozici vždy jednou za dva pracovní dny.

{{ galerie() }}

**Odkazy:**
[Stránky soutěže na webu ESA]

[Stránky soutěže na webu ESA]: http://www.esa.int/Our_Activities/Human_Spaceflight/OasISS_Mission/Water_on_Earth_and_in_space_the_ESA_UNICEF_water_quiz
