+++
date = 2015-06-30
updated = 2015-07-28
title = "REXUS/BEXUS 2016 - 2017"
description = "Studentské raketové a balonové experimentální starty REXUS/BEXUS 2016 - 2017"
slug ="rexusbexus-2016-2017"
[taxonomies]
categories = ["cs"]
tags = ["programy-organizace-esa-education","typy-clanku-projektova-prilezitost","programy-organizace-rexus-bexus","programy-organizace-esa","uzivatele-postgradualove","uzivatele-vysokoskolaci"]
[extra]
author = "Milan Halousek"
popisky = ["Logo programů REXUS/BEXUS.","Studentské týmy při zahájení kampaní REXUS 18/19.","Start stratosférického balónu BEXUS."]
related = ["rexusbexus"]
+++

Švédský národní kosmický výbor (SNSB) a Německá kosmická agentura (DLR) ve spolupráci s Evropskou kosmickou agenturou (ESA) vyhlašují další kolo výzev pro vysokoškolské studenty z členských a spolupracujících států ESA k podávání návrhů na experimenty pro starty výškových sondážních raket REXUS a stratosférických experimentálních balonů BEXUS. Uzávěrka příjmu projektových návrhů končí 19. října 2015. Programy REXUS (Rocket-borne EXperiments for University Students) a BEXUS (Balloon-borne EXperiments for University Students) nabízejí evropským studentům možnost navrhnout a realizovat vlastní vědecké a technologické experimenty na sondážních raketách (program REXUS) a stratosférických balónech (program BEXUS). Dva starty stratosférických balónů BEXUS 22 a 23 budou uskutečněny na podzim 2016 ze základny Esrange Space Center nedaleko města Kiruna v severním Švédsku. Balóny vystoupají do výšky přibližně 20 až 30 km v závislosti na váze vynášeného nákladu a ve stratosféře pak zůstanou 2 až 5 hodin. Každý z nich může nést mezi 40 a 100 kg nákladu různého vybavení pro studentské experimenty. Starty sondážních raket REXUS 21 a 22 se uskuteční na jaře 2017 taktéž ze severošvédské základny Esrange Space Center. Při každém ze dvou plánovaných startů by raketa měla dosáhnout výšky mezi 75 a 90 km, tedy oblasti mezosféry. Experimenty musí proběhnout přibližně během pěti minut, z nichž asi dvě minuty budou ve stavu snížené gravitace. Každá z raket ponese experimenty o celkové váze přibližně 40 kg. Program REXUS/BEXUS je otevřen pro vysokoškolské studenty ve věku 18 až 32 let studující přírodovědné nebo technické obory na akreditované univerzitě či vysoké škole v některé z členských nebo spolupracujících zemí ESA. Experimenty REXUS jsou vypouštěny neřízenou rotačně stabilizovanou raketou poháněnou motorem Orion s 290 kg pevného paliva. Nosič o průměru 35 cm a délce 5,6 metru je schopen vynést až 40 kg experimentů do výšky 90 kilometrů. Experimenty BEXUS jsou vynášeny balónem o objemu 12 000 m³ do výšky až 30 km v závislosti na váze experimentů (40-100 kg). Program REXUS/BEXUS je realizován v rámci spolupráce DLR a SNSB. Pro ostatní evropské země včetně České republiky je účast na experimentech umožněna díky dohodě švédských organizátorů s ESA. O management každoroční kampaně a provoz raket a balónů zajišťuje švédský Esrange Space Center. Během práce na projektech mají studenti k dispozici expertní podporu odborníků z DLR, ESC, ZARM a ESA. Komise odborníků z agentur SNSB a ESA vybere až 15 nejkvalitnějších a nejzajímavějších návrhů experimentů a pozve týmy k účasti na třídenním výběrovém workshopu, který se uskuteční v technologickém centru ESA-ESTEC od 1.prosince 2015. Zde studenti představí své projekty před odborníky a zdůvodní, proč by jejich experiment měl letět v rámci programu REXUS nebo BEXUS. Z tohoto workshopu bude vybráno až 10 experimentů k dalšímu rozpracování. Přesný návod jak se do soutěže přihlásit a postup výběru experimentů naleznou zájemci na webových stránkách REXUS/BEXUS či na webu ESA (viz odkazy v levém panělu této stránky). V případě zájmu o více informací prosím kontaktujte autora tohoto článku prostřednictvím kontaktního formuláře v levé části stránky.

{{ galerie() }}

**Odkazy:**
[Web programu REXUS/BEXUS]
[Vyhlášení kampaní REXUS/BEXUS 2016-2017]
[REXUS/BEXUS na webu ESA]
[REXUS/BEXUS na Facebooku]

[Web programu REXUS/BEXUS]: http://rexusbexus.net/
[Vyhlášení kampaní REXUS/BEXUS 2016-2017]: http://www.esa.int/Education/High-altitude_student_experiments_wanted
[REXUS/BEXUS na webu ESA]: http://www.esa.int/Education/Rocket_Balloon_Experiments_for_University_Students
[REXUS/BEXUS na Facebooku]: https://www.facebook.com/rexusbexus
