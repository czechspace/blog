+++
date = 2013-12-19
updated = 2018-11-04
title = "Czechspace 08"
description = "Vychází 8. číslo časopisu Czechspace s rozšířeným obsahem a v novém kabátě"
slug ="czechspace-08"
[taxonomies]
categories = ["cs"]
tags = ["uzivatele-verejnost","typy-clanku-tiskovina","uzivatele-firmy","uzivatele-vedci","uzivatele-zaci","uzivatele-stredoskolaci","uzivatele-postgradualove","uzivatele-vysokoskolaci"]
[extra]
author = ""
popisky = ["Czechspace 08."]
related = ["czechspace-09","czechspace-07"]
+++

Právě vyšlo osmé číslo našeho časopisu s přehledem informací o kosmických aktivitách v České republice, které se vztahují zejména ke druhé polovině roku 2013. Czechspace 8 vychází v době desetiletého výročí České kosmické kanceláře a k této příležitosti prošel rovněž zevrubným redesignem včetně podstatného rozšíření textové části. Hlavním tématem časopisu je představení výsledků práce České kosmické kanceláře, která 19. listopadu oslavila své desetileté výročí. V souvislosti s tím je v časopisu představena nedávno uzavřená exkluzivní dohoda mezi CSO a XCOR Aerospace o zajištění přípravy experimentů pro suborbitální raketový letoun Lynx®, který se v současné době staví v Mohavské poušti. V obsahu dále najdete pokračování miniseriálu o mladých lidech působících v kosmickém výzkumu, zprávu o úspěchu olomouckých studentů gymnázia v evropské soutěži Volare Space Robotics a představení populární soutěže pro mládež Expedice Mars, která letos shodou okolností také oslavila desetileté výročí. Závěrečná část časopisu je pak věnována reportáži z návštěvy CSO v brněnské firmě Frentech Aerospace a rozhovoru s jejím ředitelem Pavlem Sobotkou. Časopis je k dispozici zdarma v tištěné podobě v sídle kanceláře či elektronicky ke stažení v příloze v levém panelu článku. Zájemci o jeho pravidelné zasílání poštou nechť se ozvou prostřednictvím kontaktního formuláře.

{{ galerie() }}

**Přílohy:**
[Czechspace 08 ke stažení]

[Czechspace 08 ke stažení]: czechspace8-web.pdf
