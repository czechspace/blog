+++
date = 2015-10-06
updated = 2016-01-09
title = "CSO se zúčastnila ELGRA 2015"
description = "Účast českých vědců na sympoziu ELGRA 2015 byla úspěšná"
slug ="cso-se-zucastnila-elgra-2015"
[taxonomies]
categories = ["cs"]
tags = ["uzivatele-vedci","uzivatele-postgradualove","typy-clanku-zprava-z-cizi-akce"]
[extra]
author = "Michal Václavík"
popisky = ["Vítězové studentských soutěží na sympoziu ELGRA 2015."]
related = ["uspechy-studentu","prezentace-vyzkumu-v-mikrogravitaci"]
+++

Evropská asociace pro výzkum v podmínkách nízké gravitaci (ELGRA) uspořádala ve dnech 29. září až 1. října již 22. symposium zaměřené na problematiku výzkumu v podmínkách snížené gravitace, mikrogravitace a hypergravitace. Mottem letošního ročníku konaného na řeckém ostrově Korfu bylo „From Pythagoras to Free Fall“ a zúčastnila se jej téměř stovka vědců, v drtivé většině z Evropy. Pracovník České kosmické kanceláře Michal Václavík, prezentoval společnou studii CSO, Fakulty strojní ČVUT, Matematicko-fyzikální fakulty UK a Kosmo Klubu na téma nízkonákladové pádové věže pro vzdělávací i vědecké úkoly. Po celou dobu konání sympozia práci reprezentoval poster v hlavním přednáškovém sále. Třetí den symposia, v úvodu dopoledního plenárního bloku, byla představena také v podobě krátké ústní prezentace. Reakce na studii byly pozitivní a vidina nízkonákladové transportovatelné pádové věže s možností navodit stav okolo 10-4 g po dobu 1-2 sekund byla vítána. V této věci byla také navázána spolupráce se španělským týmem, který pracuje s návrhem na využití kvadrokoptéry. Jedním ze studentů a také druhým českým účastníkem sympozia byl Jiří Šperka z Masarykovy univerzity. Ten prezentoval výzkum klouzavého obloukového výboje provedený v rámci studentské soutěže ESA Spin You Thesis. Jiří Šperka uspěl i na sympoziu ELGRA 2015, kde byl jeho příspěvek vyhlášen jako nejlepší studentská prezentace v oblasti fyzikálních věd. Michal Václavík se zúčastnil také Valného shromáždění ELGRA, jehož hlavním bodem byla volba nových funkcionářů. Sestava zůstala stejná a jediná změna nastala na pozici prezidentky, kterou byla zvolena Monica Monici. Ke konci září 2015 měla ELGRA 188 členů, z nichž jediným zástupce České republiky je právě Michal Václavík. Před pár lety nově ustanovená studentská sekce SELGRA má mezi svými členy dva české studenty. Další sympozium ELGRA se uskuteční v roce 2017 v Barceloně.

{{ galerie() }}

**Odkazy:**
[Oficiální stránky ELGRA 2015]

[Oficiální stránky ELGRA 2015]: http://www.elgra2015.gr/
