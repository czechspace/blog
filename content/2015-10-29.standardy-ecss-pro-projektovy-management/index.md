+++
date = 2015-10-29
updated = 2018-11-04
title = "Standardy ECSS pro projektový management"
description = "Naučte se orientovat v ECSS standardech zaměřených na projektový management"
slug ="standardy-ecss-pro-projektovy-management"
[taxonomies]
categories = ["cs"]
tags = ["uzivatele-firmy","uzivatele-vedci","uzivatele-postgradualove","uzivatele-vysokoskolaci"]
[extra]
author = ""
popisky = ["Oblast projektového managementu v ECSS standardech"]
related = ["projektovy-management","standardy-ecss"]
+++

Existuje celá řada standardů pro projektový management. Většina z nich je univerzálních a umožňuje využití v nejrůznějších oborech lidské činnosti. Kosmonautika je však do značné míry specifická a vyvinula si proto vlastní sadu standardů pro projektový management. V Evropě se jedná o část ECSS standardů. ECSS (European Cooperation for Space Standardization) standardy se skládají ze čtyř odvětví, jedno z nich se týká projektového managementu. Standardy v rámci tohoto odvětví postihují celou šíři manažerských činností a dělí se celkem do pěti disciplín (M-10, M-40, M-60, M-70 a M-80). První z nich obsahuje dva standardy, ostatní pouze jeden. ECSS-M-ST-10C Rev.1 Plánování a provádění projektu (Project planning and implementation) Standard poskytuje sadu nástrojů a procesů pro minimalizaci technických, časových a ekonomických rizik kosmických projektů pomocí stanovení požadavků a omezení, zavedení fází projektů a formálních milníků, vymezení projektových struktur a stanovení organizační struktury projektu. ECSS-M-ST-10-01C Organizace a průběh přezkoumání (Organization and conduct of reviews) Standard poskytuje nástroje pro přezkoumání projektů, jehož hlavním účelem je komplexní posouzení stavu projektu vzhledem k jeho cílům. ECSS-M-ST-40C Rev.1 Řízení konfigurace a informací (Configuration and information management) Standard stanovuje požadavky na identifikaci, popis a řízení stavu technického popisu systému či produktu a to logickým a důsledným způsobem během všech etap projektu. ECSS-M-ST-60C Řízení nákladů a harmonogramu (Cost and schedule management) Standard popisuje procesy pro plánování a řízení nákladů a harmonogramu kosmických projektů. Cílem je optimalizace využití lidských zdrojů, zařízení, materiálů a financí pro úspěšné dokončení projektu s ohledem na jeho náklady, harmonogram a technické parametry. ECSS-M-ST-70A Integrovaná logistická podpora (Integrated logistic support) Standard popisuje požadavky na integrovanou logistickou podporu. ECSS-M-ST-80C Řízení rizik (Risk management) Standard popisuje procesy pro včasnou identifikaci rizik, jejich posouzení, snížení jejich dopadu na projekt, jejich přijetí a řízení systematickým, proaktivním, komplexním a nákladově efektivním způsobem. Pokud máte jakékoliv dotazy k řízení projektů v kosmonautice nebo ECSS standardům, neváhejte kontaktovat autora tohoto článku.

{{ galerie() }}

**Odkazy:**
[Publikace "Řízení projektů v kosmonautice"]

[Publikace "Řízení projektů v kosmonautice"]: https://goo.gl/yyZrJ5
