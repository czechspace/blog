+++
date = 2013-09-16
updated = 2014-01-29
title = "Kurz ESA/GTTP 2013"
description = "Kurz ESA pro učitele přírodovědných oborů na základních a středních školách"
slug ="kurz-esagttp-2013"
[taxonomies]
categories = ["cs"]
tags = ["typy-clanku-pozvanka-na-cizi-akci","programy-organizace-esa","programy-organizace-esa-education","uzivatele-zaci","uzivatele-stredoskolaci"]
[extra]
author = "Milan Halousek"
popisky = ["Učitelé s ručně vyrobenými spektroskopy pozorují Slunce","Logo kurzu ESA/GTTP"]
+++

ESA vyzývá učitele přírodovědných předmětů k účasti na workshopu Galileo Teacher Training Programme. Kurz se uskuteční 25. až 29. listopadu 2013 v Lorentzově centru v Leidenu a je určen učitelům základního a středního školství, kteří učí děti ve věku 11 až 19 let. Uzávěrka přihlášek je 14. října 2013 v 9:00. Program GTTP vznikl v roce 2009 jako mezinárodní iniciativa v rámci Mezinárodního roku astronomie. Jeho cílem je podpořit zájem dětí ve školách o astronomii prostřednictvím speciálně vyškolených a motivovaných pedagogů, které tento obor baví. Iniciativy GTTP se účastní i Evropská kosmická agentura a cílem setkání učitelů bude mimo jiné rozvinout diskusi o tom, jak začlenit výuku astronomie do běžného curicula. Účastníci kurzu získají informace o nástrojích, které dnes používají vědy o vesmíru a o metodách, jak lépe motivovat své žáky k většímu zájmu o astronomii. Učitelé si také budou moci prověřit své znalosti s kolegy z dalších zemí Evropy. Předmětem školení budou například návody, jak využívat družicová data z misí ESA a související softwarové nástroje, ukázky využití dalekohledů ve výuce, přednášky od vědeckých pracovníku ESA a další. Účast na workshopu je zdarma a participanti mají nárok na náhradu cestovních nákladů do výše 400 euro. Pracovním jazykem bude angličtina. Podrobnější informace včetně návodu k registraci najdou zájemci na webových stránkách ESA Education (viz externí odkazy). V případě zájmu o workshop prosím informujte autora článku. 

{{ galerie() }}

**Odkazy:**
[Výzva GTTP na webu ESA]
[Domovská stránka programu GTTP]

[Výzva GTTP na webu ESA]: http://www.esa.int/Education/Teachers_Corner/ESA_GTTP_Teacher_Training_Workshop_2013_apply_now
[Domovská stránka programu GTTP]: http://www.galileoteachers.org/
