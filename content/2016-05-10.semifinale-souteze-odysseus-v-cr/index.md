+++
date = 2016-05-10
updated = 2016-10-31
title = "Semifinále soutěže Odysseus v ČR"
description = "Po úspěšném semifinále celoevropské vědecké soutěže pokračují do finále čeští i rumunští studenti"
slug ="semifinale-souteze-odysseus-v-cr"
[taxonomies]
categories = ["cs"]
tags = ["uzivatele-verejnost","typy-clanku-komentar-udalosti","programy-organizace-esa","typy-clanku-zprava-z-akce-cso","uzivatele-zaci","uzivatele-stredoskolaci","uzivatele-vysokoskolaci"]
[extra]
author = "Jaroslav Urbář"
popisky = ["Účastníci semifinále soutěže Odysseus v ČR."]
related = ["uspechy-studentu","odysseus","prihlas-se-do-vesmirne-souteze"]
+++

Na celotýdenní semifinále soutěže Odysseus v ČR bylo vybráno z národních kol středoškolské kategorie Pioneers nejlepších 13 týmů. Celkem 31 studentů ve věku od 14 do 18 let z České republiky, Slovenska a Rumunska dostalo příležitost prezentovat své výsledky odborné porotě v prostorách Science centra iQLANDIA v Liberci. Studenti tam navštívili kromě rozsáhlých expozic také přednášky a laboratorní demonstrace. V Praze následně navštívili ionosférickou observatoř v Průhonicích, Ústav fyziky atmosféry Akademie věd ČR a Ústav technické a experimentální fyziky ČVUT v Praze, kde si vyslechli přednášky zde bádajících vědců. Událost tedy poskytovala řadu příležitostí k seznámení s kosmickým výzkumem a účastníci byli nadšeni průběhem semifinále pořádaného Českou kosmickou kanceláří. Všechny týmy profesionálně prezentovaly své projekty a až po tříhodinovém zasedání hodnotící komise byli oznámeni vítězové. Díky vysoké kvalitě 13 soutěžících projektů byly do celoevropského finále přijaty výjimečně 2 vítězné týmy. Vítězi semifinále celoevropské vědecké soutěže Odysseus ve věkové kategorii 14 až 18 let se stal tým z Prahy. Na druhém místě byl tým z rumunské Bukurešti. 1. vítězný projekt: Hledání předobjevových pozic planetek Školy: Gymnázium Jaroslava Seiferta a Špitálská v Praze Studenti: Jakub Janoušek, Lukáš Sláma a Michal Koldinský Učitelé: Daniel Mareš Cílem projektu je hledání planetek na snímcích ze starých databází za účelem zpřesnění znalostí o jejich drahách. To se studentům u několika planetek podařilo a také objevili novou, neznámou planetku. Ze zjištění vyplývá, že i staré databáze obsahují mnoho cenných, dosud nevyužitých dat. 2. vítězný projekt: AstroVianu Lab Škola: Tudor Vianu počítačových věd v Bukurešti. Studenti: Andreea Zaharia a Vlad Panait Učitel: Ioana Stoica Projekt AstroVianu Lab se zabývá astrobiologickou problematikou určení obyvatelnosti planet. Studenti zvolili misi s využitím planetárního robotizovaného vozítka pro měření a studium řady zásadních proměnných na povrchu planety. Kromě medailí a diplomu o účasti získali všichni semifinalisté pamětní sadu a jejich projekty zůstávají uvedeny v plném znění v síni slávy na webu soutěže. Vítězové semifinále pokračují do mezinárodního finále, které se bude konat v červenci v Bruselu. Všichni studenti tam získají svoji výhru z regionálního semifinále - počítačem řízené astronomické dalekohledy. Nejlepší jednotlivci a týmy z kategorií středoškolských a vysokoškolských studentů dostanou možnost navštívit Evropskou kosmickou základnu v Kourou ve Francouzské Guyaně a minimálně pět vítězů v kategorii vysokoškolských studentů získá i možnost absolvovat několikaměsíční placenou stáž např. v Evropské kosmické agentuře (ESA). Ve vysokoškolské kategorii Explorers se regionálního semifinále ve Štýrském Hradci 3. května 2016 zúčastnila Barbora Bezděková a tým Lucie Davidové a Marka Nováka. Výherci soutěže ve věkové kategorii 7 až 13 let - „Skywalkers“ budou oznámeni v červnu. Hodnocení některých účastníků „Thank you for your communication and all organization and work. My gratitude and congratulations belong to you, the director Kolar and the Czech Space Office team as well as to the students attending and their teachers and fellow evaluators. Attending the contest was for me a very nice and encouraging experience,“ Carlos Granja, přednášející a porotce, ÚTEF ČVUT v Praze. „First of all, I would like to express my gratitude and appreciation for the way you coordinated the organizational team of this competition. You were amazing! Thank you for the effort and the huge amount of kindness that you showed off throughout, which led to the creation of a special atmosphere,“ Mihaela-Liliana Beca, rumunská porotkyně. „Ještě jednou bych Vám a všem organizátorům Odysseus Contest chtěla poděkovat za vzornou organizaci soutěže, příjemnou atmosféru a dokonalou péči, jíž jste nás po dobu soutěže zahrnovali,“ Eva Kotrčková, doprovázející učitelka. Eva Macúšová, ÚFA AV ČR hodnotící projekt nejmladších účastníků: „Veľmi pekná prezentácia, s výborným grafickým spracovaním. Bolo veľmi príjemné sa dívať s akým nadšením ste svoj projekt pripravili a do akých detailov ste ho prepracovali. Patrili ste k mojim najväčším favoritom. Myslím si, že ste sa počas projektu naučili veľa nových vecí a keby ste mali viac skúseností a vedomostí ako vaši starší kamaráti a kolegovia, určite by ste dosiahli na stupne víťazov. Dúfam, že vás mimoriadne ocenenie motivuje do vypracovanie ďalších pekných a zaujímavých projektov. Držím vám palce, nech vás to stále baví a nech sa vám darí.“ „I am writing to thank you for all the preparations made for organizing the Odysseus II Contest. We all had a great time participating and presenting our project. It was a great pleasure to meet you and all the other organizers and participants and I can't wait for next year's contest! Thank you again for all your kind assistance and for all your effort to offer us such a wonderful experience,“ Monica Dobrinoiu, soutěžící z týmu Honeymoon. „Thank you very much for your exceptional organization in the REGIONAL stage of the ODYSSEUS II Contest. The experience was amazing,“ Dragoș-Vlad Teodoru, soutěžící z týmu Comorile Europei.

{{ galerie() }}

**Odkazy:**
[Hlavní stránky soutěže]
[Program semifinále v ČR]
[Fotografie ze semifinále]

[Hlavní stránky soutěže]: http://www.odysseus-contest.eu/
[Program semifinále v ČR]: http://www.odysseus-contest.eu/regional-semi-final-in-the-czech-republic-at-iqlandia/
[Fotografie ze semifinále]: https://www.facebook.com/Czech-Space-Office-242793526642/photos/?tab
