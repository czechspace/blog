+++
date = 2013-10-09
updated = 2014-12-12
title = "ELIPS"
description = "European Programme for Life and Physical Sciences in Space - Science Core Activities"
slug ="elips"
[taxonomies]
categories = ["cs"]
tags = ["programy-organizace-elips","programy-organizace-esa","uzivatele-firmy","uzivatele-vedci","typy-clanku-informace-o-programech"]
[extra]
author = "Michal Václavík"
popisky = ["Modelový pohled do interiéru laboratorního modulu Columbus na Mezinárodní kosmické stanici ISS","Experimenty v mikrogravitaci při parabolických letech Zero-G","Pohled na pádovou věž v centru ZARM v Brémách."]
related = ["projektova-vyzva-cora","prodex"]
+++

Program pro vědy o životě a fyzikální vědy - hlavní vědecké aktivity Doba trvání programu: 2013 - 2016 (ELIPS-4) Celkový rozpočet: 388,00 mil. € z toho pokryto: 210,08 mil. € příspěvek ČR: 1,60 mil. € Členské státy Belgie, Česká republika, Dánsko, Francie, Irsko, Itálie, Kanada, Německo, Nizozemí, Norsko, Rakousko, Rumunsko, Švédsko, Švýcarsko a Velká Británie Obsah Program ELIPS byl zahájen v roce 2002 a pokrývá širokou škálu aktivit od základního po aplikovaný výzkum v disciplínách jako je základní fyzika, fyzika kapalin a hoření, materiálový výzkum, biologie, exobiologie, adaptace a práce člověka ve stavu mikrogravitace. Aplikovaný výzkum je zastoupen novými postupy v medicíně, vývojem pokročilých materiálů či využíváním biotechnologií. S ohledem na směřování světové kosmonautiky na pilotovaný průzkum sluneční soustavy jsou součástí programu výzkumné aktivity týkající se radiační ochrany, zdraví člověka a jeho výkonnosti v extrémních podmínkách, psychologie, produkce jídla a systémů zajištění životních podmínek ve vesmíru. V rámci programu ELIPS jsou prováděny také vzdělávací aktivity na palubě Mezinárodní kosmické stanice (ISS). Pro experimenty řešené v programu ELIPS je možné využívat ISS, zejména pak laboratorní modul Columbus. Dále pak návratové moduly, výškové sondážní rakety, parabolické lety, pádové věže a vybrané pozemní vybavení. Finanční prostředky z programu jsou určeny zejména na vývoj a výrobu vybavení pro experimenty. Financování zpracování dat z experimentů a vývoje přístrojů pro experimenty s využitím parabolických letů a pádových věží z programu ELIPS hrazeno není a je potřeba jej zajistit z jiných zdrojů (například program ESA PRODEX). Záležitosti týkající se programu ELIPS jsou v ESA spravovány Programovou radou pro pilotované lety, výzkum v mikrogravitaci a průzkum sluneční soustavy (PB-HME), která spolupracuje se svým Vědecko-technickým poradním výborem (PB-HME/EUB). Způsob zapojení Do programu ELIPS se dá zapojit pomocí tematicky členěných výzev, z nichž některé vycházejí každoročně a některé s delší periodou, či úplně nepravidelně. Současný stav Pro česká pracoviště je k dispozici trvale otevřená výzva CORA určená pro podávání projektových záměrů využívajících parabolických letů, pádové věže a vědecké pozemní vybavení. Do konce roku 2014 bude probíhat vyhodnocování Výzvy pro podávání projektových návrhů na využívání ISS (ILSRA-2014).

{{ galerie() }}

**Přílohy:**
[Brožura o výzkumu v programu ELIPS]

[Brožura o výzkumu v programu ELIPS]: br-300.pdf

**Odkazy:**
[Pilotované kosmické lety na webu ESA]

[Pilotované kosmické lety na webu ESA]: http://www.esa.int/Our_Activities/Human_Spaceflight
