+++
date = 2014-01-21
updated = 2018-11-04
title = "AMPER 2014"
description = "Seminář CSO na veletrhu AMPER o příležitostech v družicové navigaci a telekomunikacích"
slug ="amper-2014"
[taxonomies]
categories = ["cs"]
tags = ["typy-clanku-pozvanka-na-cizi-akci","programy-organizace-artes-1","programy-organizace-artes-51","uzivatele-firmy","programy-organizace-artes","uzivatele-vedci","programy-organizace-artes-14","programy-organizace-egep","programy-organizace-artes-20","programy-organizace-esa"]
[extra]
author = ""
popisky = ["AMPER 2014"]
+++

22. ročník mezinárodního veletrhu elektrotechniky, elektroniky, automatizace a komunikace AMPER se bude konat od 18. do 21. března 2014 v halách P, F a V. brněnského výstaviště. CSO zde pořádá 19.3. seminář věnovaný příležitostem v programech ESA zaměřených na družicové telekomunikační a navigační systémy. Odborný seminář CSO s názvem Příležitosti v programech Evropské kosmické agentury zaměřené na družicové telekomunikační a navigační systémy se uskuteční 19.3. v 11:20 – 12:00 v sálu B Kongresového centra na brněnském výstavišti. Vystoupení bude realizováno ve společném bloku s prezentacemi společností Czechinvest a ICT- Alliance. Cílem semináře bude informovat účastníky o příležitostech, které skýtají programy ESA v oblasti družicových telekomunikací a navigací – ARTES a EGEP, na které Česká republika vyčlenila částku v celkové výši přes 4 miliony Euro přibližně pro následující 4 roky. Část z těchto prostředků mohou získat naše firmy v rámci realizování studií proveditelnosti na témata spojená s modernizací navigačních systémů EGNOS a Galileo, např. na zdokonalování technologií skládání atomových hodin. V oblasti vývoje telekomunikačních systémů mohou naše společnosti participovat na mnoha desítkách aktivit, z nichž jmenujme například činnosti zaměřené na vývoj i modernizaci systémů užitečného zatížení, jako kupříkladu palubních subsystémů řízení polohy, orbitálních parametrů, regulace teploty, systémů napájení, antén a přijímačů. Některé chystané aktivity předpokládají rovněž vývoj nových uživatelských i profesionálních terminálů nebo zařízení pozemního segmentu. Nezanedbatelnou úlohu budou v tomto roce představovat rovněž aktivity zaměřené na sdružování jednotlivých aplikací, které využívají data z oblastí dálkového průzkumu Země, telekomunikací i navigačních systémů. Seminář se pokusí osvětlit, jak a kde je možné dozvědět se o chystaných programech více, které aktivity v rámci kosmických telekomunikací a navigací budou letošní rok postupovat do výběrových řízení ESA a kde je možno získat k vytipovaným projektům bližší informace. CSO bude na veletrhu zastoupena rovněž i v rámci expozice projektu Materiály pro nové tisíciletí, kde představí aktivity zaměřené na materiálový výzkum, jadernou fúzi a výzkum kosmu určené pro děti základních škol, středoškolské a vysokoškolské studenty.

{{ galerie() }}

**Odkazy:**
[Program veletrhu AMPER 2014]

[Program veletrhu AMPER 2014]: http://www.amper.cz/program/konference-seminare.html
