+++
date = 2016-01-29
updated = 2018-11-04
title = "Workshop E-SGW 2016"
description = "Zúčastněte se prvního evropského workshopu SGAC"
slug ="workshop-e-sgw-2016"
[taxonomies]
categories = ["cs"]
tags = ["uzivatele-postgradualove","uzivatele-vysokoskolaci","typy-clanku-pozvanka-na-cizi-akci"]
[extra]
author = ""
popisky = ["Space Generation Congress 2015.","Space Generation Congress 2015.","Space Generation Congress 2015.","Space Generation Congress 2015."]
related = ["sgac"]
+++

Space Generation Advisory Council se svými partnery v Budapešti organizuje od 26. do 27. února 2016 první evropský regionální workshop určený pro studenty a mladé profesionály se zájmem o kosmonautiku. Registrace je otevřena až do 22. února 2016. European Space Generation Workshop 2016 (E-SGW 2016) se bude konat na místní technické a ekonomické univerzitě (Budapest University of Technology and Economics) ve spojení s mezinárodní konferencí H-SPACE 2016. Ta je zaměřena kosmický výzkum, technologie a vzdělávání. Účastníci workshopu budou rozděleni do tří pracovních skupin, v jejichž rámci budou pracovat na reportech, které budou později prezentovány na půdě Organizace spojených národů, Evropské kosmické agentury a dalších organizací. Mezi třemi diskutovanými tématy bude evropská spolupráce v oblasti malých družic, sdílení znalostí mezi mladou generací a experty na evropské úrovni a podnikání mladých lidí v kosmonautice v evropském kontextu. Workshop je určen až pro 70 delegátů ve věku od 18 do 35 let. Všichni delegáti musí být zároveň členy SGAC. Registrace do SGAC je zdarma a zabere jen pár minut. Účastnický poplatek je stanoven na 60 euro a registrace je otevřena až do 22. února 2016. Registrační poplatek zahrnuje sobotní oběd a slavnostní večeři, drobné občerstvení během workshopu, prohlídku Budapešti, bezplatnou účast na konferenci H-SPACE 2016 a veškeré materiály distribuované v průběhu workshopu. Odkaz na registraci do SGAC i na workshop E-SGW 2016 je možné nalézt v externích odkazech v levém menu. SGAC je mezinárodní nezisková organizace, která podporuje zapojení mladých lidí do kosmonautiky a sdružuje více než 4000 studentů a mladých profesionálů po celém světě. V listopadu 2014 podepsala Česká kosmická kancelář s touto organizací Memorandum o porozumění. Mezi výsledky této spolupráce patří konference Czech Space Day nebo soutěž Czech Space Competition, které se konaly v minulém roce. Česká kosmická kancelář spolupracuje i na organizaci workshopu E-SGW 2016. V případě zájmu o více informací nebo účast kontaktujte autora tohoto článku, který je národním kontaktním bodem SGAC pro Českou republiku a také jeden z organizátorů workshopu.

{{ galerie() }}

**Odkazy:**
[Space Generation Advisory Council]
[Registrace do SGAC]
[European Space Generation Workshop 2016]
[Registrace na E-SGW 2016]

[Space Generation Advisory Council]: http://www.spacegeneration.org/
[Registrace do SGAC]: http://www.spacegeneration.org/join-sgac/join-as-a-member.html
[European Space Generation Workshop 2016]: http://spacegeneration.org/index.php?option
[Registrace na E-SGW 2016]: http://spacegeneration.org/index.php?option
