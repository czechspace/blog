+++
date = 2008-05-15
updated = 2018-11-04
title = "ESNC 2008"
description = "Pátý ročník soutěže o nejlepší navigační aplikaci / European Satellite Navigation Competition"
slug ="esnc-2008"
[taxonomies]
categories = ["cs"]
tags = ["programy-organizace-eu","programy-organizace-galileo","uzivatele-firmy","uzivatele-vedci","typy-clanku-pozvanka-na-cizi-akci","typy-clanku-tiskova-zprava"]
[extra]
author = ""
popisky = ["Galileo konstelace"]
related = ["galileo-masters-2006"]
+++

Praha, 15. května 2008 - V letošním roce proběhne již pátý ročník mezinárodní soutěže European Satellite Navigation Competition. Je možné přihlásit jakýkoli nápad, systémové řešení nebo prototyp, který využívá družicových navigačních systémů. V České republice ESNC organizuje CSO a financování zajišťuje Ministerstvo dopravy ČR. Soutěž ESNC je určena nejen pro společnosti a podnikatele, ale také pro výzkumné ústavy, univerzity a dokonce i jednotlivce starší osmnácti let. Celkový vítěz soutěže získá prémii 20 000 Euro a navíc také možnost bezplatného šestiměsíčního pobytu v technickém inkubátoru. Hlavním organizátorem soutěže je německá společnost Anwendungszentrum GmbH Oberpfaffenhoffen. V rámci ESNC se také vyhlašuje regionální vítěz České republiky. Soutěžící nápad se může souběžně ucházet také o jednu ze čtyř Zvláštních ocenění, které jsou v letošním roce vyhlášeny GSA, ESA, T-Systems & DHL Innovation Center a Industrial Technology Research Institute of Taiwan. Registrace nápadů probíhá od 1. května do 31. července 2008 na internetu prostřednictvím on-line databáze na oficiálních stránkách soutěže. Výsledky soutěže budou vyhlášeny 21. října 2008 na veletrhu SYSTEMS v Mnichově. Cestu a ubytování regionálního vítěze hradí Česká kosmická kancelář.

{{ galerie() }}

**Odkazy:**
[Anwendungszentrum]
[Galileo-Masters]

[Anwendungszentrum]: http://www.anwendungszentrum.de/
[Galileo-Masters]: http://www.galileo-masters.eu/
