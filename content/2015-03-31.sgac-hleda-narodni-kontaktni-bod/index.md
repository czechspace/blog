+++
date = 2015-03-31
updated = 2018-11-04
title = "SGAC hledá národní kontaktní bod"
description = "Staňte se Národním kontaktním bodem Space Generation Advisory Council pro Českou republiku"
slug ="sgac-hleda-narodni-kontaktni-bod"
[taxonomies]
categories = ["cs"]
tags = ["uzivatele-postgradualove","uzivatele-vysokoskolaci","typy-clanku-projektova-prilezitost"]
[extra]
author = ""
popisky = ["Space Generation Advisory Council"]
related = ["pracovni-prilezitost","sgac","space-generation-advisory-council"]
+++

Na konci března se uvolnila pozice Národního kontaktního bodu pro organizaci Space Generation Advisory Council v České republice. Studenti a mladí profesionálové, kteří mají zájem stát se styčnou osobou mezi touto mezinárodní organizací a českou komunitou, mají příležitost se přihlásit. Space Generation Advisory Council (SGAC) je nezisková organizace, která zastupuje studenty a mladé profesionály v kosmonautice v Organizaci spojených národů, jednotlivých státech, kosmických agenturách, soukromých společnostech, akademické sféře a v dalších organizacích, které jsou v kosmonautice aktivní. SGAC se zaměřuje na poskytování poradenství v oblasti kosmické politiky založeném na poptávce celosvětové sítě studentů a mladých profesionálů ve věku 18 až 35 let, kteří se zajímají o kosmonautiku. Tato mezinárodní síť je největší a nejrozmanitější svého druhu s více než 4000 členů ve 100 zemích. SGAC podporuje studenty a mladé profesionály, umožňuje jim zapojení do celé řady projektů, navazování nových kontaktů, pořádá pro ně soutěže a poskytuje jim stipendia. Prostředníkem mezi jednotlivými státy a SGAC je tzv. Národní kontaktní bod (National Point of Contact, NPoC). Jedná se o dobrovolníka, který je styčným bodem mezi studenty, mladými profesionály a organizacemi ve své zemi a SGAC. Jeho úkolem je informovat o aktivitách SGAC v dané zemi a podporovat zapojení místních studentů a mladých profesionálů do těchto aktivit, na druhou stranu také informuje SGAC o národních aktivitách a kosmickém průmyslu ve své zemi. Mezi jeho povinnosti patří rozšiřovat povědomí o SGAC, udržovat pravidelný kontakt s regionálními koordinátory, starat se o aktualizace národní stránky na webu SGAC nebo předkládat roční reporty o své činnosti. Odměnou mu může být setkání a práce s mladými lidmi i světovými odborníky aktivními v kosmonautice, získání jedinečných zkušeností, budování vůdčích schopností nebo zvýšení šance na získání stipendií pro účast na konferencích a kongresech po celém světě. Každá země může mít maximálně dva NPoC, kteří spolupracují a koordinují aktivity SGAC v dané zemi. Českým NPoC je v současné době Michal Kuneš, autor tohoto článku, zaměstnanec České kosmické kanceláře a student Českého vysokého učení technického. Druhým NPoC byl až do konce letošního března Ondřej Bruna, student doktorského studia na Českém vysokém učení technickém. Jelikož jeho mandát již skončil, uvolnila se pozice jednoho českého NPoC pro nové zájemce. Českým NPoC v SGAC se může stát pouze občan České republiky ve věku od 18 do 35 let. Zároveň musí být členem SGAC. Registrace do SGAC je jednoduchá, stačí vyplnit online formulář, který naleznete v externích odkazech v levém panelu této stránky. Každý může zastávat tuto pozici maximálně po dobu dvou dvouletých termínů, tedy na čtyři roky. NPoC by měl být aktivní, mít zkušenosti s prací v týmu, hovořit plynně anglicky a zajímat se o kosmonautiku. “Zapojení do SGAC přináší mnoho velmi zajímavých příležitostí, od možnosti setkat se s aktivními mladými lidmi, inspirativními manažery nebo inženýry až po organizování lokálních i mezinárodních akcí. Příležitostí je opravdu mnoho a často je těžké se rozhodnout, do čeho se pustit. Osobně bych novému NPoC popřál hodně úspěchů a hlavně aby dokázal využít všeho, co SGAC nabízí, naplno,” říká o svých zkušenostech Ondřej Bruna. “Ondřej odvedl při budování SGAC v České republice skvělou práci. V současné době se hledá někdo, kdo by na jeho práci navázal a zapojil se do současných i budoucích aktivit SGAC v České republice. Být NPoC však není jen o práci, je to také zábava a komunikace se stejně smýšlejícími mladými lidmi z celého světa. Tato pozice také dává příležitost přijít s vlastními nápady a s pomocí SGAC je zrealizovat,” uzavírá Michal Kuneš. Pokud máte zájem o tuto pozici nebo více informací, kontaktujte autora tohoto článku, který je aktivním NPoC pro Českou republiku a se kterým bude nový NPoC spolupracovat.

{{ galerie() }}

**Odkazy:**
[Space Generation Advisory Council]
[Registrace do SGAC]

[Space Generation Advisory Council]: http://www.spacegeneration.org/
[Registrace do SGAC]: http://www.spacegeneration.org/join-sgac.html
