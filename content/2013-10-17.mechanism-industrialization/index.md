+++
date = 2013-10-17
updated = 2018-11-04
title = "Mechanism industrialization"
description = "Ověření schopnosti výroby mechanismů pro sluneční panely a požadavků kosmického průmyslu"
slug ="mechanism-industrialization"
[taxonomies]
categories = ["cs"]
tags = ["programy-organizace-ciis","typy-clanku-tiskovina","programy-organizace-esa","uzivatele-firmy","typy-clanku-ukonceny-projekt","uzivatele-vedci"]
[extra]
author = ""
popisky = ["Inženýři Frentech Aerospace v prostorách TAS-F ověřují správnost nastavení mechanismu.","Příprava mechanismu pro provedení termálního testu.","Testovací termovakuová komora.","Čisté prostory společnosti Frentech."]
+++

Testování mechanismů pro rozevírání slunečních panelů Trvání projektu: 2011 Vedoucí projektu: Petr Valášek Předmětem projektu bylo vyrobit a otestovat tři kusy mechanismů pro rozevírání slunečních panelů družice do požadované polohy (Solar Array Deployment Mechanism). Mechanismy musely být vyrobeny v souladu s definovanými postupy a splňovat všechny technické parametry pro nasazení v kosmu. Protože tyto součástky na družici hrají kritickou roli z hlediska přívodu energie, jsou na ně kladeny vysoké požadavky. Jedním z cílů společnosti je pojetí kosmických aktivit jako aktivit průmyslových. Tento projekt měl prokázat schopnosti českého průmyslu realizovat výrobu mechanismů pro použití ve vesmíru, ale i nastavení všech nezbytných procesů s využitím dosavadních zkušeností. Pro firmu to znamenalo, že se musely vytvořit zcela nové interní postupy, definovat nové procesy jak v oblasti managementu, řízení projektu a procesů, Product Assurance managementu a bylo nutné zvládnout kvalifikaci specifických procesů. Celkem byly v rámci projektu vyrobeny tři kusy mechanismů, které vyhověly všem náročným testům. Projekt byl realizován ve spolupráci s ESA a francouzskou společností Thales Alenia Space, jež byla v projektu zahrnuta jako strategický partner pro potenciální budoucí spolupráci. O společnosti Frentech Aerospace Jde o českou společnost s téměř 90 zaměstnanci, která se od svého založení v roce 1994 zabývá výrobou a dodávkami přesné mechaniky, dílů a subsystémů od fáze prototypu až po sériovou výrobu. Od roku 1997 společnost dodává pro letecký průmysl a na základě zkušeností a znalostí procesů začala dodávat díly i pro kosmonautiku. Po vstupu ČR do ESA se Frentech aktivně zapojil do procesu vzdělávání s cílem předložit nabídky na kosmické subsystémy a získat některý z nabízených projektů. Velkým úspěchem byl projekt na dodávku dílů pro radioteleskop ALMA na Evropské jižní observatoři v poušti Atacama, který se pro firmu stal odrazovým můstkem k dalším kosmickým zakázkám. Frentech pravidelně investuje do rozvoje technologií a systémů řízení a udržuje si tak svou konkurenceschopnost. V souvislosti s kosmickými projekty společnost také vybudovala dva čisté prostory a termální komoru pro testování mechanismů a kvalifikační procesy. Co vám účast v projektu přinesla? „Realizací tohoto projektu firma nabyla důležité zkušenosti, které dále zúročuje při jiných kosmických projektech. Na základě získaných zkušeností jsme investovali do nezbytných technologií, posílili své technické know-how, investovali do vzdělání managementu, vylepšili systém managementu jakosti, vypracovali novou dokumentaci, ve které jsme definovali specifické procesy, definovali svůj systém pro Configuration and Information Managemnt a PA management. Důležitou aktivitou bylo i studium norem ECSS. Několik měsíců po skončení projektu v dubnu 2012 společnost Frentech podepsala smlouvu na dodávku téměř 500 kusů mechanismů pro rozevírání slunečních panelů pro 81 družic IRIDIUM NEXT v hodnotě 1,9 milionu EUR, která je zatím největší komerční zakázkou na poli kosmického průmyslu v ČR."

{{ galerie() }}

**Přílohy:**
[Factsheet Mechanism industrialization]

[Factsheet Mechanism industrialization]: cso_factsheet-mechanism_and_industrialization-web.pdf
