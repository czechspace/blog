+++
date = 2009-06-17
updated = 2018-11-04
title = "Zájem o Pobídkový program"
description = "Česká pracoviště mají zájem o zapojení do kosmonautiky prostřednictvím Pobídkového programu"
slug ="zajem-o-pobidkovy-program"
[taxonomies]
categories = ["cs"]
tags = ["programy-organizace-esa","uzivatele-firmy","uzivatele-vedci","typy-clanku-tiskova-zprava","uzivatele-verejnost","typy-clanku-komentar-udalosti","programy-organizace-ciis"]
[extra]
author = ""
popisky = ["Česká vlajka v ESA/ESTEC"]
+++

Praha, 17. června 2009 - Česká kosmická kancelář oznámila, že v rámci první výzvy pro podávání projektových návrhů v Pobídkovém programu pro česká pracoviště podaly české firmy, univerzity a výzkumné instituce celkem 54 projektových návrhů. Celkový rozpočet, o který se pracoviště uchází, činí dva a půl milionu eur. „Ukazuje se, a počet přihlášených návrhů to dokazuje, že české firmy, univerzity a další instituce mají zájem o možnosti vesmírného výzkumu a chtějí se do něj aktivně zapojit. Jsme rádi, že se tak projevila naše přípravná podpora, kterou jsme českým organizacím poskytly prostřednictvím našich seminářů, workshopů nebo i osobních konzultací. Těm, kteří na tuto výzvu nestihli reagovat, nebo mají konkrétní zájmy, doporučujeme sledovat především naše webové stránky, kde o nových výzvách pro podávání návrhů pravidelně informujeme,“ říká doc. Ing. Jan Kolář, CSc., ředitel CSO. Zájemci podávali návrhy z následujících projektových kategorií, které po konzultaci s CSO stanovila ESA s ohledem na cíle Pobídkového programu pro zapojení českých pracovišť do programových aktivit ESA: Další tendry ESA otevřené i pro Českou republiku byly vyhlášeny v programech GMES Space Component (Global Monitoring for Enviroment and Security, Globální monitoring životního prostředí a bezpečnosti) a Meteosat Third Generation, programu na vývoj třetí generace geostacionárních meteorologických družic řady Meteosat. V současné době čeští uchazeči mohou podávat návrhy projektových záměrů také v rámci volitelného programu ELIPS (European Programme for Life and Physical Sciences and Applications in Space), který se zaměřuje na výzkumné projekty v rámci Mezinárodní kosmické stanice (ISS).

{{ galerie() }}
