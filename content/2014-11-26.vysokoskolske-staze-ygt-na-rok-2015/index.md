+++
date = 2014-11-26
updated = 2014-12-15
title = "Vysokoškolské stáže YGT na rok 2015"
description = "Nové stáže pro vysokoškolské studenty, doktorandy a čerstvé absolventy na rok 2015"
slug ="vysokoskolske-staze-ygt-na-rok-2015"
[taxonomies]
categories = ["cs"]
tags = ["programy-organizace-esa","typy-clanku-prilezitost-stipendia","programy-organizace-ygt","uzivatele-postgradualove","uzivatele-vysokoskolaci"]
[extra]
author = "Milan Halousek"
popisky = ["Karolina Rybářová, česká absolventka ESA programu Young Graduate Trainee","David Kabáth, český absolvent ESA programu Young Graduate Trainee"]
related = ["young-graduate-trainee-programme"]
+++

Evropská kosmická agentura v rámci programu Young Graduate Trainee zveřejňuje pravidelně (většinou v ročním intervalu) nabídky stipendijních stáží pro mladé odborníky z členských a spolupracujících států ESA. Nabízené stáže YGT bývají realizovány ve všech střediscích ESA, na ESA-HQ, na evropské kosmické základně v Kourou a méně často i v dalších partnerských zařízeních ESA. Pozice jsou určeny absolventům magisterských programů vysokých škol bez pracovních zkušeností i postgraduálním studentům. Podrobné informace o stážích YGT a konkrétně vypsaných pracovních pozic zájemci naleznou na webu ESA (viz odkazy v levém sloupci). POZOR! Další nabídky pozic YGT mohou být na stránky postupně doplňovány. Případným zájemcům doporučujeme kontaktovat Českou kosmickou kancelář na adrese urbar@czechspace.cz. Zájemci mají na stážích YGT možnost získat pracovní zkušenosti přímo v mezinárodních programech ESA, a to hlavně v inženýrských a vědeckých disciplínách. Stáže poskytují příležitost práce v odborných týmech pod dozorem zkušených specialistů a poradců ESA. Roční pracovní pobyt v ESA může pomoci při následném studiu nebo při nástupu do zaměstnání, a to především v případě spolupráce s některou z firem evropského kosmického průmyslu anebo v mezinárodní výzkumné organizaci. Každý zájemce má však možnost podat pouze jednu žádost o účast v YGT. V případě kladného posouzení ze strany ESA jsou vybraní žadatelé kontaktováni a pozváni k osobnímu pohovoru do ESA (typicky únor-březen následujícího roku po podání žádosti).

{{ galerie() }}

**Odkazy:**
[Young Graduate Trainee programme na webu ESA]
[Aktuálně otevřené pozice YGT]
[Rozhovor s absolventkou programu YGT Karolinou Rybářovou]
[Rozhovor s YGT absolventem Davidem Kabáthem]

[Young Graduate Trainee programme na webu ESA]: http://www.esa.int/About_Us/Careers_at_ESA/Young_Graduate_Trainees
[Aktuálně otevřené pozice YGT]: http://www.esa.int/About_Us/Careers_at_ESA/Young_Graduate_Trainee_Opportunities
[Rozhovor s absolventkou programu YGT Karolinou Rybářovou]: http://www.esa.int/cze/ESA_in_your_country/Czech_Republic/Vesmirne_pravo_Zadna_sci-fi_vysvetluje_Karolina_Rybarova
[Rozhovor s YGT absolventem Davidem Kabáthem]: http://www.esa.int/cze/ESA_in_your_country/Czech_Republic/Cesky_absolvent_vyviji_umelou_inteligenci_pro_druzice_budoucnosti
