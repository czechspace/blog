+++
date = 2014-10-31
updated = 2014-11-24
title = "Podporujeme výzkum v µg"
description = "Workshop o stavu českého výzkumu v oblasti pilotovaných letů, mikrogravitace a hypergravitace"
slug ="podporujeme-vyzkum-v-ug"
[taxonomies]
categories = ["cs"]
tags = ["programy-organizace-prodex","programy-organizace-elips","typy-clanku-pozvanka-na-akci-cso","programy-organizace-esa","uzivatele-firmy","uzivatele-vedci","uzivatele-postgradualove","uzivatele-vysokoskolaci"]
[extra]
author = "Michal Václavík"
popisky = ["Mezinárodní kosmická stanice ISS."]
related = ["elips","prodex"]
+++

Česká kosmická kancelář pořádá odborný workshop a diskuzi zaměřenou na výzkum v podmínkách mikrogravitace a hypergravitace, aspekty spojené s pobytem člověka v kosmickém prostoru a souvisejících technologií. Workshop si klade za cíl seznámit účastníky s aktuálními příležitostmi, podmínkami v České republice a aktivitami i potřebami jednotlivých českých pracovišť. V první části workshopu budou v krátkosti předány základní informace o mezinárodních, bilaterálních i soukromých programech výzkumu a vývoje umožňujících realizaci projektů z oblasti pilotovaných kosmických letů, mikrogravitace a hypegravitace. Ve druhé části bude dán prostor českým pracovištím představit relevantní projekty, které řeší nebo řešila a podělit se o zkušenosti, nápady, ale i problémy. Diskuze by měla identifikovat zájem a potřeby českých pracovišť ve výše uvedených oblastech výzkumu a vývoje a nalézt argumenty ke zlepšení dosavadní situace v České republice. Ty budou následně ve vhodné podobě prezentovány Ministerstvu školství, mládeže a tělovýchovy. Akce je určena jak vědeckým a technickým pracovníkům, tak i vysokoškolským studentům a měla by přispět ke konsolidaci odborné komunity. Workshop se uskuteční dne 21. listopadu 2014 od 10:00 v prostorách hotelu Adeba, Pernerova 16, Praha 8. Registrace je zdarma a je otevřená do 19. listopadu 2014 nebo do vyčerpání kapacity sálu. Registraci proveďte zasláním zprávy na email organizátora (Michal Václavík). Využít můžete i kontaktního formuláře v levém sloupci. Program semináře 9:45 – registrace 10:00 – uvítání účastníků 10:15 – příležitosti v oblasti pilotovaných kosmických letů, mikrogravitace a hypegravitace 10:45 – představení vybraných českých pracovišť a projektů 11:45 – přestávka 12:15 – diskuze o zlepšení situace v České republice

{{ galerie() }}
