+++
date = 2014-03-04
updated = 2014-04-02
title = "Letní workshop ESA pro učitele"
description = "Šance pro české středoškolské učitele – zúčastněte se letního workshopu ESA"
slug ="letni-workshop-esa-pro-ucitele"
[taxonomies]
categories = ["cs"]
tags = ["uzivatele-stredoskolaci","typy-clanku-pozvanka-na-cizi-akci","programy-organizace-esa","programy-organizace-esa-education"]
[extra]
author = "Milan Halousek"
popisky = ["Týmová práce na workshopu učitelů."]
related = ["kurz-esagttp-2013"]
+++

ESA pořádá v termínu 21. - 25. července 2014 tradiční letní pracovní workshop pro učitele přírodovědných předmětů, matematiky a příbuzných oborů ze středních škol a gymnázií, kteří vyučují žáky ve věku 12 až 18 let. Workshop se uskuteční v technologickém centru ESTEC v nizozemském Noordwijku. Uzávěrka přihlášek je 25. dubna 2014 ve 12 hodin. Cílem pracovního setkání středoškolských učitelů z členských států ESA je představení nových forem výuky, získání nových dovedností a navázání kontaktů s pedagogy z dalších evropských zemí. Účastníci se dozví více o vzdělávacích aktivitách a programech ESA i o současných technologických a vědeckých projektech ESA, jako je například projekt Rosetta – evropský lovec komet nebo o evropské nákladní lodi ATV, která dopravuje zásoby na Mezinárodní kosmickou stanici. V rámci programu proběhnou i nejrůznější praktická cvičení, která účastníkům představí možnosti, které lze využít k výuce kosmonautiky a dalších přírodovědných oborů. Inspirující přednášky expertů ESA dají zúčastněným pedagogům možnost seznámit se s nejnovějšími misemi ESA a kosmickým výzkumem, který ESA provádí. Všichni zúčastnění budou mít i mnoho příležitostí k seznámení a navázání kontaktů s dalšími kolegy z Evropy. Počet účastníků workshopu je limitován. Učitelé, kteří mají o účast zájem, musí vyplnit on-line přihlášku na webových stránkách ESA (viz odkaz v levém sloupci). Součástí přihlášky je i stručný motivační dopis, který má obsahovat odpovědi na otázky „proč se chtějí workshopu zúčastnit“ a „jak budou znalosti získané na workshopu šířit dále mezi studenty“. Učitelé budou vybráni k účasti na workshopu na základě informací uvedených v přihlášce. Úspěšní žadatelé budou organizátory informováni o zařazení do kurzu do 16.5.2014. Jednacím jazykem workshopu je angličtina - účastníci tedy musí mít dostatečnou úroveň jazyka k zvládnutí pracovních témat workshopu. Účast je povinná na celém workshopu. Účastníci musí mít svoje osobní notebooky, přístup k internetu bude na místě zajištěn. Náklady na školení, místní dopravu, hotelové ubytování, obědy a občerstvení účastníků hradí Odbor vzdělávání Evropské kosmické agentury, náklady na cestu a večeře s výjimkou jedné společenské večeře si hradí účastníci sami. Učitelé, kteří budou vybráni, se zaváží, že po skončení akce budou: Další informace najdou zájemci na webových stránkách ESA Summer Workshop for Teachers 2014 na odkaze v levém sloupci. V předcházejících letech se s pomocí a podporou České kosmické kanceláře tohoto učitelského workshopu zúčastnily již tři pedagogové z České republiky. V případě vašeho zájmu o účast na workshopu informujte prosím autora článku prostřednictvím e-mailu nebo kontaktního formuláře na této stránce.

{{ galerie() }}

**Odkazy:**
[ESA Summer Workshop for Teachers 2014]
[Program ESA workshopu pro učitele]
[ESA workshop 2012 na českých stránkách ESA]

[ESA Summer Workshop for Teachers 2014]: http://www.esa.int/Education/Teachers_Corner/ESA_Summer_Workshop_for_Teachers_2014
[Program ESA workshopu pro učitele]: http://congrexprojects.com/2014-events/14c20/programme
[ESA workshop 2012 na českých stránkách ESA]: http://www.esa.int/cze/ESA_in_your_country/Czech_Republic/Evropsti_ucitele_a_kosmicke_vedy
