+++
date = 2013-07-19
updated = 2018-11-04
title = "Czechspace 07"
description = "CSO vydala 7. číslo svého časopisu o kosmických aktivitách v České republice"
slug ="czechspace-07"
[taxonomies]
categories = ["cs"]
tags = ["uzivatele-verejnost","typy-clanku-tiskovina","uzivatele-firmy","uzivatele-vedci","uzivatele-zaci","uzivatele-stredoskolaci","uzivatele-postgradualove","uzivatele-vysokoskolaci"]
[extra]
author = ""
popisky = ["Czechspace 07."]
related = ["czechspace-08","czechspace-06"]
+++

V červenci 2013 bylo vydáno sedmé číslo časopisu s přehledem aktuálních informací o kosmických aktivitách v České republice. Zájemci o jeho pravidelné zasílání, nechť se ozvou prostřednictvím kontaktního formuláře. Nejdůležitější událostí první poloviny letošního roku je bezesporu start družice ESA Proba-V, která vynesla do vesmíru nový český přístroj pro měření kosmického záření - SATRAM. Druhým velkým tématem časopisu je shrnutí účasti českých vědců na přípravě gradientometrické mise ESA GOCE a popis zajímavých aplikací, k nimž lze data z družice využít. Sedmé číslo se rovněž obsáhle věnuje studentským aktivitám. Dočtete se o modelové studii kosmické základny, kterou navrhli pražští středoškoláci a dostali za ni ocenění v soutěži NASA. Další článek pojednává o projektu MAT21 - Materiály pro nové tisíciletí, který s aktivní účastí CSO pomáhá desítkám českých škol motivovat děti k zájmu o technické vědy a kosmonautiku. Novinkou tohoto čísla je také první díl seriálu představující činnost a úspěchy mladých lidí, které zájem o kosmonautiku dovedl až k výběru povolání v některém z oborů kosmického výzkumu a vývoje. Časopis je k dispozici zdarma v tištěné podobě v sídle kanceláře či elektronicky ke stažení v příloze v levém panelu. V případě zájmu o jeho pravidelné zasílání, kontaktujte autora článku prostřednictvím formuláře.

{{ galerie() }}

**Přílohy:**
[Czechspace 07 ke stažení]

[Czechspace 07 ke stažení]: czechspace7-web.pdf
