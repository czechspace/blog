+++
date = 2014-01-17
updated = 2018-11-04
title = "ARTES - Element Integrated Applications promotion"
description = "Advanced Research in Telecommunications Systems - Element Integrated Applications Promotion - IAP"
slug ="artes-element-integrated-applications-promotion"
[taxonomies]
categories = ["cs"]
tags = ["uzivatele-firmy","programy-organizace-artes","uzivatele-vedci","typy-clanku-informace-o-programech","uzivatele-postgradualove","programy-organizace-artes-20","programy-organizace-esa"]
[extra]
author = ""
popisky = ["Schema systému integrované telemedicíny."]
+++

Program pokročilého výzkumu v telekomunikačních systémech - element Integrated Applications promotion Doba trvání programu: 2013 - 2016 (fáze II) Celkový rozpočet: 130 mil. € z toho pokryto: 125,708 mil. € příspěvek ČR: 0,500 mil. € Členské státy Belgie, Česká republika, Dánsko, Finsko, Německo, Irsko, Itálie, Lucembursko, Nizozemí, Norsko, Polsko, Polsko, Rakousko, Rumunsko, Švýcarsko, Velká Británie Obsah Program ARTES - Integrated Application Promotion - IAP (dříve ARTES 20) je zaměřen na propagaci, vývoj a provozní zavádění ukázkových služeb, které využívají produkty a benefity družicové telekomunikace, navigace, pozorování Země a technologií pro lety s lidskou posádkou. Souhrnně nazývané jako integrované aplikace, tyto služby musí kombinovat alespoň dvě ze čtyř výše zmíněných oborů. Cílem programu je vytvořit v Evropě uživatelskou poptávku po službách využívajících kosmické technologie v oblastech dopravy, energetiky, zdravotnictví, bezpečnosti a rozvoje společnosti. V programu IAP lze řešit tři různé kategorie projektů: 1) Propagační aktivity Podporují uživatelskou poptávku po službách a zahrnují například i analýzy uživatelských požadavků, které plynou z národních politik členských zemí ESA/EU. 2) Studie proveditelnosti Mají za úkol nalézt pro uživatelské požadavky odpovídající systémové a dlouhodobě udržitelné řešení, navrhnout k němu potřebnou technickou infrastrukturu a případně i do budoucna nastínit ukázkový projekt, který funkčnost navrženého systému ověří. Pokud propagační aktivity nebo studie proveditelnosti vzejdou z iniciativy ESA a budou tedy součástí každoročního pracovního plánu, hradí jejich realizaci ESA ze 100 %. V případě, že jsou iniciovány organizacemi ze strany členských zemí (jejich budoucí řešitelé či uživatelé), musí být alespoň z 50 % spolufinancovány – finančně, hmotně či kombinací obou možností. Projektové náklady univerzit a výzkumných organizací, pokud prokazatelně doloží, že nemají na výsledném produktu žádný komerční zájem, budou uhrazeny ze 100 %. 3) Ukázkové projekty Slouží k ověření provozuschopnosti a konfrontaci poskytovaných služeb s požadavky jejich uživatelů. Náklady na řešení těchto projektů ESA hradí nanejvýš z 50 %. Zbytek musí uhradit řešitel či partner projektu – finančně, hmotně či kombinací obou možností. Současný stav a způsob zapojení Do elementu IAP je možné se zapojit reakcí na výzvy k podávání veřejných zakázek v systému EMITS, které vyplývají z platného pracovního plánu anebo kdykoli navržením své vlastní aktivity prostřednictvím odpovědi na trvale otevřenou výzvu pro rok 2016 s označením AO6124. Pro ucházení se o projektovou příležitost potřebuje pracoviště získat podporu národního delegáta do programové rady ESA.

{{ galerie() }}

**Odkazy:**
[Artes 20 na webu ESA]
[Trvale otevřená výzva AO 6124]

[Artes 20 na webu ESA]: http://iap.esa.int/
[Trvale otevřená výzva AO 6124]: http://emits.sso.esa.int/emits/owa/emits_online.showao?typ1
