+++
date = 2014-03-25
updated = 2014-04-24
title = "Pojmenujte misi k ISS"
description = "Navrhněte název půlroční mise evropského kosmonauta Timothy Peaka na stanici ISS"
slug ="pojmenujte-misi-k-iss"
[taxonomies]
categories = ["cs"]
tags = ["uzivatele-verejnost","typy-clanku-komentar-udalosti","programy-organizace-esa"]
[extra]
author = "Milan Halousek"
popisky = ["Evropský kosmonaut Timothy Peake.","Kontrola skafandru.","Podvodní trénink výstupu do kosmického prostoru."]
+++

V listopadu příštího roku se britský kosmonaut evropského oddílu Timothy Peake vydá na svoji půlroční misi na Mezinárodní kosmickou stanici. Již dnes ESA hledá jméno pro jeho misi, které ho bude provázet během přípravy i vlastní cesty do vesmíru. Navrhnout jméno může každý z členské země ESA do 4. dubna 2014 - 12:00. Britský kosmonaut se vydá do vesmíru 30. listopadu 2015 na palubě kosmické lodě Sojuz TMA-19M spolu se svým jmenovcem Američanem Timothy Koprou a ruským kolegou Sergejem Zaljotinem. Bude čtvrtým kosmonautem nového šestičlenného oddílu evropských kosmonautů z roku 2009, který se vydá do vesmíru. Než se stal kosmonautem, Timothy Peake byl zkušebním pilotem. Nyní se zařadí mezi nejvýznamnější osobnosti britské vědy, které se proslavily svými průzkumnými a objevitelskými cestami, ať již na severní nebo jižní pól, vrcholy Himalají nebo do vesmíru. Cílem této mise, jako i celého vědeckého programu pilotovaných misí ESA, je získávat důležité informace a znalosti, které vedou ke zlepšení a zkvalitnění života na Zemi. I díky takovýmto misím se lidstvo posouvá kupředu v technice, vědě, materiálovém výzkumu, biologii nebo lékařství. Půlroční pobyt Timothy Peaka na Mezinárodní kosmické stanici se uskuteční v druhé polovině dlouhodobé roční expedice dvojice kosmonautů Scotta Kellyho z USA a Michaila Kornijenka z Ruska. Zkuste vymyslet název Timovy vesmírné mise, a pokud uspějete, obdržíte emblém podepsaný osobně Timothy Peakem. Názvem by mělo být slovo nebo krátké sousloví. Osobní jména nejsou vhodná, pokud nemají známý mytologický nebo symbolický význam. Předložený návrh musíte zdůvodnit textem ne delším než jedna strana formátu A4, při použití velikosti písma 12 a jednoduchého řádkování. Zasláním návrhu udělujete ESA povolení ke zveřejnění svého jména a dáváte veškerá práva k používání návrhu pro účely uvedené v této výzvě, mediální a komunikační. Návrhy musí podávat jednotlivci, skupinová podání nebudou přijata. Tím, že předložíte svůj návrh, také potvrzujete, že jde o vaší vlastní práci, která nebyla odnikud zkopírována a nikde jinde použita. Soutěžící mladší 18 let předložením návrhu potvrzují, že jejich rodiče byli informováni o odeslání soutěžního návrhu a že souhlasí s výše uvedenými podmínkami. Podrobnější informace o připravované misi, vyhlášení soutěže i jejích pravidlech najdou zájemci na webových stránkách ESA na odkazech v levém sloupci. Česká kosmická kancelář žádá zájemce, kteří se do soutěže přihlásí, aby jí o tom informovali například prostřednictvím formuláře na této stránce.

{{ galerie() }}

**Odkazy:**
[Vyhlášení soutěže na webu ESA]
[Podmínky a formulář soutěže]
[Životopis Timothy Peaka]

[Vyhlášení soutěže na webu ESA]: http://www.esa.int/Our_Activities/Human_Spaceflight/Astronauts/Astronaut_Tim_seeks_mission_name
[Podmínky a formulář soutěže]: http://www.esa.int/Our_Activities/Human_Spaceflight/Astronauts/Name_Tim_s_mission_-_competition_details
[Životopis Timothy Peaka]: http://www.esa.int/Our_Activities/Human_Spaceflight/Astronauts/Timothy_Peake
