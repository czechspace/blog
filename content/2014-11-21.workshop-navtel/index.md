+++
date = 2014-11-21
updated = 2018-11-04
title = "Workshop NAV&TEL"
description = "Workshop o zkušenostech a příležitostech v oblasti družicové navigace a telekomunikací"
slug ="workshop-navtel"
[taxonomies]
categories = ["cs"]
tags = ["programy-organizace-eu","programy-organizace-artes-1","typy-clanku-pozvanka-na-akci-cso","programy-organizace-artes-51","uzivatele-firmy","programy-organizace-horizont-2020","programy-organizace-artes","uzivatele-vedci","programy-organizace-artes-14","programy-organizace-artes-20","programy-organizace-esa","uzivatele-postgradualove","uzivatele-vysokoskolaci"]
[extra]
author = ""
popisky = ["Umělecké ztvárnění systému EDRS (European Data Relay System).","Využití družic k vysílání, šíření multimédií a mobilní komunikaci, přenosu dat, služeb pátrání a záchrany a leteckých provozních služeb.","Umělecké ztvárnění družice Alphasat."]
related = ["artes-3-4","artes-7","artes-10","artes-33"]
+++

Česká kosmická kancelář pořádá odborný seminář zaměřený na téma Zkušenosti a příležitosti v kosmických telekomunikacích a navigacích. Seminář si klade za cíl obeznámit účastníky s obsahem a pravidly fungování programů ESA a EU, které jsou zaměřeny na družicové telekomunikační a navigační systémy. V první části semináře budou rozebrány tematické oblasti programu ARTES, jichž se účastní Česká republika. Pozornost bude rovněž věnována novým informacím Rady ESA na ministerské úrovni. V úvodním bloku bude rovněž zmíněna problematika družicové navigace a to s ohledem na aktuální situaci financování projektů v této oblasti v programech ESA a EU. Ve druhé části semináře bude mít několik českých pracovišť příležitost představit své projekty, kterým se věnují nebo věnovala. Prezentující se budou moci podělit o své konkrétní zkušenosti a náměty a svěřit se s obtížemi, které je při plnění projektových úkolů provázely. Závěrečná diskuze bude zaměřena na potřeby českých pracovišť v oblasti družicových telekomunikací a navigací a bude napomáhat hledání argumentů ke zlepšení podmínek pro účast českých pracovišť ve výše uvedených oblastech. Akce je určena jak zástupcům soukromých společností tak akademických pracovišť a měla by přispět ke zlepšení vzájemného dialogu mezi průmyslovou a akademickou sférou. Workshop se uskuteční dne 12. prosince 2014 od 10:00 v prostorách Technologického centra AV ČR, Ve Struhách 27, Praha 6. Vstup na akci je bezplatný. Registraci proveďte prostřednictvím e-mailu organizátorovi Jindřichu Krásovi (krasa@czechspace.cz). Program semináře 9:45 – Registrace 10:00 – Úvodní slovo 10:15 – Příležitosti v družicových telekomunikacích a navigacích v rámci programů ESA (Jindřich Krása, PhD., CSO) 10:45 – Příležitosti v H2020 Space zaměřené na družicové telekomunikace a navigace (Mgr. Ondřej Mirovský, TC AVČR) 11:15 – Přestávka 11:30 – Prezentace projektů z programů ARTES (Ing. Luděk Nechleba, Honeywell s.r.o., Ing. Luděk Kühr, BIC R&D) 12:15 – Přestávka 12:30 – Prezentace projektů z programů ARTES (Ing. David Latif, EGGO Space; Ing. Luboš Kučera, Gisat), 13:15 – Integrace telekomunikací a navigací pro systémy o vysoké integritě, SBAS-R - světový standard pro pozemní dopravu, (doc. Filip Aleš, AŽD) 13:25 – Diskuse a shrnutí důležitých závěrů pro zlepšení situace v České republice 14:00 – Ukončení akce

{{ galerie() }}
