+++
date = 2014-01-17
updated = 2018-11-04
title = "Pracovní plán ARTES 5.1"
description = "Příležitosti v pracovním plánu programu ESA ARTES 5.1 pro rozvoj telekomunikací v roce 2014"
slug ="pracovni-plan-artes-51"
[taxonomies]
categories = ["cs"]
tags = ["programy-organizace-artes-51","programy-organizace-esa","uzivatele-firmy","programy-organizace-artes","uzivatele-vedci","typy-clanku-projektova-prilezitost","uzivatele-postgradualove"]
[extra]
author = ""
popisky = ["Multiplexor v pásmu Ka."]
related = ["artes-element-advanced-technology","trp-0"]
+++

Programová rada ESA pro oblast telekomunikací vydala pracovní plán elementu 5.1 programu ARTES na rok 2014. ARTES 5.1 je hlavním programem ESA v oblasti přípravného vývoje družicových telekomunikací. Pracovní plán předpokládá realizaci 71 aktivit s celkovým rozpočtem 38,25 milionu euro, které jsou agenturou hrazeny ze 100 %. Hlavním zaměřením programového elementu ARTES 5.1 je raný vývoj a výzkum slibných technologií, potenciálně vhodných pro aplikace v oblasti družicových telekomunikací. V některých případech aktivity přímo navazují na projekty realizované v programu základním technologickém programu TRP. Zatímco v rámci TRP jsou vyvíjeny komponenty systémů a ověřuje se jejich vhodnost v základních obrysech, v ARTES 5.1 je zařízení vyvíjeno až do fáze prototypu. V rámci aktuálních pracovních plánů se devět aktivit věnuje problematice vývoje systémů, sítí a protokolů. Konkrétně jde například o výzkum šíření signálů, kódování a modulací a v rozpočtu je pro ně celkem vyhrazeno 4,2 milionu euro. Dalších 24 aktivit s rozpočtem 12,3 milionu euro je zaměřeno na vývoj družicových platforem a zabývají se například systémy pohonu, řízení polohy a orbitálních parametrů, regulace teploty, napájení a mechanickými systémy. V oblasti užitečného zařízení se počítá s realizací 25 aktivit, jež se kromě obecného vývoje architektur zaměřují hlavně na vývoj anténních systémů, přijímačů a opakovačů. Pozemnímu segmentu se budou věnovat dvě aktivity a problematika mobilních uživatelských terminálů bude tématem 11 projektů. Pro ucházení se o projektovou příležitost v elementu 5.1 pracoviště potřebuje získat podporu národního delegáta do programové rady ESA. Rovněž doporučujeme kontaktovat Českou kosmickou kancelář, která k projektům může poskytnout bližší informace a doporučit postup, jak se do nich zapojit.

{{ galerie() }}

**Odkazy:**
[Aktuální výzvy ARTES 5.1]

[Aktuální výzvy ARTES 5.1]: http://telecom.esa.int/telecom/www/object/index.cfm?fobjectid
