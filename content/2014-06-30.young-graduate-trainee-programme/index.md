+++
date = 2014-06-30
updated = 2014-07-03
title = "Young Graduate Trainee programme"
description = "Stáže pro vysokoškolské studenty, doktorandy a čerstvé absolventy magisterského studia ze všech členských a spolupracujících států ESA"
slug ="young-graduate-trainee-programme"
[taxonomies]
categories = ["cs"]
tags = ["programy-organizace-esa","programy-organizace-ygt","typy-clanku-informace-o-programech","uzivatele-postgradualove","uzivatele-vysokoskolaci"]
[extra]
author = "Milan Halousek"
popisky = ["David Kabath, jeden z českých účastníků programu YGT"]
+++

Evropská kosmická agentura v rámci programu Young Graduate Trainee zveřejňuje pravidelně (většinou v ročním intervalu) nabídky stipendijních stáží pro mladé odborníky z členských a spolupracujících států ESA. Nabízené stáže YGT bývají ve všech střediscích ESA, na ESA-HQ, na evropské kosmické základně v Kourou a méně často i v dalších partnerských zařízeních ESA. Pozice jsou určeny absolventům magisterských programů vysokých škol bez pracovních zkušeností i postgraduálním studentům. Zájemci mají na stážích YGT možnost získat pracovní zkušenosti přímo v mezinárodních programech ESA, a to hlavně v inženýrských a vědeckých disciplínách. Pracují jako členové odborných týmů pod dozorem zkušených specialistů a poradců ESA. Roční pracovní pobyt v ESA jim může pomoci při následném studiu nebo při nástupu do zaměstnání, a to především v případě spolupráce s některou z firem evropského kosmického průmyslu anebo v mezinárodní výzkumné organizaci. Každý zájemce má však možnost podat pouze jednu žádost o účast v YGT. V případě zájmu ze strany ESA jsou vybraní žadatelé kontaktováni a pozváni k osobnímu pohovoru do ESA, nejčastěji na přelomu únoru a března následujícího roku po podání žádosti. V případě úspěšného absolvování přijímacího pohovoru nastupuje zájemce stáž po dohodě mezi dubnem až září daného roku. V tu dobu již musí mít ukončené univerzitní vzdělání magisterské úrovně.

{{ galerie() }}

**Odkazy:**
[Young Graduate Trainee programme na webových stránkách ESA]
[Stránka s aktuálně otevřenými pozicemi YGT]

[Young Graduate Trainee programme na webových stránkách ESA]: http://www.esa.int/About_Us/Careers_at_ESA/Young_Graduate_Trainees
[Stránka s aktuálně otevřenými pozicemi YGT]: http://www.esa.int/About_Us/Careers_at_ESA/Young_Graduate_Trainee_Opportunities
