+++
date = 2015-04-27
updated = 2018-11-04
title = "KARI IST 2015"
description = "Zúčastněte se kurzu KARI International Space Training 2015"
slug ="kari-ist-2015"
[taxonomies]
categories = ["cs"]
tags = ["typy-clanku-pozvanka-na-cizi-akci"]
[extra]
author = ""
popisky = ["Integrační a testovací centrum KARI."]
related = ["czechspace-10"]
+++

Korejská kosmická agentura KARI (Korean Aerospace Research Institute) pořádá od 29. června do 10. července 2015 ve městě Daejeon kurz International Space Training. Jedná se o každoroční kurz zahájený v roce 2010 a cílený na podporu spolupráce v kosmonautice mezi Jižní Koreou a dalšími zeměmi a vzájemné sdílení znalostí a zkušeností. Součástí je mnoho přednášek na různá témata zahrnující nebeskou mechaniku, kosmické prostředí, subsystémy kosmických lodí a družic, výzkum vesmíru, pozorování Země nebo navigaci. Program zahrnuje také prohlídky kosmických pracovišť. KARI účastníkům hradí náklady na stravování a ubytování v průběhu celého kurzu. Náklady na letenku a místní dopravu hrazeny nejsou. Loňského kurzu se zúčastnilo celkem 20 účastníků ze 14 zemí světa. Mezi nimi byl i Vladimír Dániel z Výzkumného a zkušebního leteckého ústavu (VZLÚ). O jeho zkušenostech si můžete přečíst v 10. čísle časopisu Czechspace (viz odkaz v levém panelu). Česká kosmická kancelář má možnost na tento kurz nominovat až dva účastníky z České republiky. Pokud vás tato příležitost zaujala, kontaktujte autora článku a zašlete mu svůj odborný životopis v angličtině nejpozději do neděle 3. května 2015. V emailu zároveň potvrďte informaci, že počítáte s úhradou nákladů na letenku a místní dopravu.

{{ galerie() }}

**Přílohy:**
[Harmonogram a finanční podpora]

[Harmonogram a finanční podpora]: schedule_financial_support.pdf
