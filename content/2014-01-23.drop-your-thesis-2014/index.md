+++
date = 2014-01-23
updated = 2014-01-29
title = "Drop Your Thesis! 2014"
description = "Navrhněte se svými studenty výzkumný projekt v mikrogravitaci pádové věže v Brémách"
slug ="drop-your-thesis-2014"
[taxonomies]
categories = ["cs"]
tags = ["programy-organizace-esa","programy-organizace-esa-education","typy-clanku-projektova-prilezitost","uzivatele-postgradualove","uzivatele-vysokoskolaci"]
[extra]
author = "Milan Halousek"
popisky = ["Interiér pádové věže ZARM v Brémách","Pohled na pádovou věž v centru ZARM v Brémách.","Pouzdro pro experiment v pádové věži ZARM v Brémách"]
related = ["spin-your-thesis-2014"]
+++

Evropská kosmická agentura vyhlašuje soutěž Drop Your Thesis! 2014. Vybrané studentské týmy získají možnost realizovat svůj experiment v prostředí mikrogravitace v pádové věži v Centru aplikovaných kosmických technologií a mikrogravitace (ZARM) na Univerzitě v Brémách. Uzávěrka přihlášek byla prodloužena do 3. března 2014. Stav mikrogravitace je ve 146 metrů vysoké pádové věži dosažen buď shozem pouzdra s experimentem z horní plošiny věže (délka trvání experimentu 4,7 sekundy), nebo za použití katapultu, který pouzdro vystřelí od spodní základny (délka trvání experimentu 9,3 sekundy). V obou případech je úroveň mikrogravitace přibližně 10-6 G. Do soutěže se mohou přihlásit dvou až čtyřčlenné týmy univerzitních studentů ve věku 18-32 roků z členské země ESA. Počáteční složení týmu nelze v průběhu programu měnit. Mezi uchazeči mohou být studenti řádného bakalářského, magisterského nebo doktorského studijního programu s písemně vyjádřenou podporou svého školitele z univerzity. V případě, že se plánujete kampaně v roce 2014 zúčastnit, je potřeba se do 19. ledna 2014 zaregistrovat a elektronicky podat návrh Vašeho experimentu na webovém portálu Education Office. Výsledek výběrového řízení experimentů bude znám v březnu příštího roku a experimenty budou uskutečněny na podzim 2014. Podrobné informace o soutěži včetně podmínek a návodu na přihlášení najdete v souvisejících odkazech k tomuto článku. V případě zájmu o účast v soutěži informujte prosím také autora článku z České kosmické kanceláře. Přehledovou inspirativní databázi experimentů financovaných nebo spolufinancovaných ESA a uskutečněných během kosmických letů, na Mezinárodní kosmické stanici ISS a v rámci dalších experimentálních studentských kampaní najdete v Erasmus Experiment Archive.

{{ galerie() }}

**Odkazy:**
[Erasmus Experiment Archive]
[Drop Your Thesis! 2014 na webu ESA]
[ESA Education portál pro podání přihlášky]
[Stránky centra ZARM]
[Návod pro podání přihlášky]
[Podmínky způsobilosti studentů a experimentů]

[Erasmus Experiment Archive]: http://eea.spaceflight.esa.int
[Drop Your Thesis! 2014 na webu ESA]: http://www.esa.int/Education/ESA_is_looking_for_students_to_Drop_their_Thesis
[ESA Education portál pro podání přihlášky]: http://joinspace.org/metaframe/sites/dhw/iaf/
[Stránky centra ZARM]: http://www.zarm.uni-bremen.de/drop-tower.html
[Návod pro podání přihlášky]: http://www.esa.int/Education/How_to_apply2
[Podmínky způsobilosti studentů a experimentů]: http://www.esa.int/Education/Conditions_to_apply3
