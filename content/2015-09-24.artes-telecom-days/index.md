+++
date = 2015-09-24
updated = 2018-11-04
title = "ARTES Telecom Days"
description = "Informační dny ESA o příležitostech v oblasti družicových telekomunikací"
slug ="artes-telecom-days"
[taxonomies]
categories = ["cs"]
tags = ["typy-clanku-pozvanka-na-cizi-akci","programy-organizace-esa","uzivatele-firmy","programy-organizace-artes","uzivatele-vedci"]
[extra]
author = ""
popisky = ["Páteřní telekomunikační programy ESA ARTES 3-4 a 5 cílí na podporu mobilních telekomunikací přenos dat, i služby pátrání a záchrany za využití družicových telekomunikačních spojů."]
related = ["artes-next-generation-platform"]
+++

Na konci druhého listopadového týdne proběhne informační seminář ESA, který bude zaměřen na představení příležitostí programových elementů ARTES v oblasti družicové telekomunikace. Zástupci pracovišť si mají možnost v těchto dnech domluvit konzultaci se zástupci ESA pro konkrétní programy. První den konference bude vyhrazen shrnutí příležitostí v jednotlivých programových elementech ARTES. V první části úvodního dne zazní příspěvky zaměřené na systémové a technologické aspekty, ale i faktory vyplývající z analýzy trhu, které mají dopad na vývojové aktivity v elementech ARTES. V další části prvního dne shrnou zástupci ESA aktuální stav a nadcházející příležitosti v jednotlivých programových elementech. Z hlediska perspektivy účasti českých pracovišť je žádoucí účast na představení pracovního plánu programových elementů ARTES 3-4 a 5 Dietmarem Schmidtem. Pozornosti by neměly ujít rovněž prezentace příležitostí v Programu integrovaných aplikací v podání Amnona Ginatiho a Francesca Felicianiho. Z hlediska účasti ČR v programu Neosat, pro který ČR alokovala v letech 2013 - 2020 2 miliony euro s možností dalšího navýšení, je rovněž perpesktivní účast na prezentaci o vývoji platforem telekomunikačních družic příští generace programu ARTES 14, které zazní v příspěvku Andrease Mauroschata a Phillipe Sivaca. Ve druhém dnu konference bude možné absolvovat bilaterální konzultaci se zástupci ESA. Odkazy na program a registraci je možné nalézt v levém panelu této stránky.

{{ galerie() }}

**Odkazy:**
[Program ARTES Telcom Days]
[Registrační formulář]

[Program ARTES Telcom Days]: http://www.congrexprojects.com/2015-events/15m62/programme
[Registrační formulář]: https://www.eiseverywhere.com/ereg/index.php?eventid
