+++
date = 2013-09-18
updated = 2018-11-04
title = "CSG Kourou"
description = "Centre Spatial Guyanais"
slug ="csg-kourou"
[taxonomies]
categories = ["cs"]
tags = ["uzivatele-firmy","typy-clanku-informace-o-programech","programy-organizace-esa","programy-organizace-csg"]
[extra]
author = ""
popisky = ["Kosmodrom ESA ve Francouzské Guayaně (CSG)"]
related = ["plan-investic-csg"]
+++

Guyanské kosmické centrum Doba trvání programu: 2013 – 2015 (současné rozpočtové období) Celkový rozpočet: 263,20 mil. € z toho pokryto: 263,20 mil. € přípěvek ČR: 1,37 mil. € Obsah Program CSG (Centre Spatial Guyanais) patří mezi povinné programy ESA a hradí se z něj náklady na provoz a rozvoj evropského kosmodromu. Přispívají do něj všechny členské státy, pro Českou republiku to znamená uhradit v rozpočtovém období 2013 až 2015 celkem 1,37 mil. €, které mohou čerpat česká pracoviště. Ve Francouzské Guyaně nedaleko města Kourou se v roce 1964 Francie rozhodla vybudovat nový kosmodrom pojmenovaný Centre Spatial Guyanais. Po vzniku Evropské kosmické agentury v roce 1975 Francie svůj kosmodrom nabídla ke společnému užívání a ESA tak získala nezávislý přístup do kosmu. Díky blízkosti k rovníku má kosmodrom velice výhodnou polohu pro vypouštění nosných raket na dráhu přechodnou ke dráze geostacionární (geostationary transfer orbit, GTO). Starty z blízkosti rovníku jsou navíc energeticky výhodné a spotřebuje se při nich méně paliva. V současné době odsud ESA vypouští své nosné rakety Ariane 5 a menší raketu Vega a díky smlouvě s Ruskem také Sojuz. ESA hradí zhruba dvě třetiny všech nákladů, které jsou mezi členské státy rozpočteny na základě jejich hrubého domácího produktu a zapojení do programů na vývoj a provoz jednotlivých nosných raket. Náklady se dělí na provozní a investiční. Provozní náklady zahrnují provoz kosmodromu a vypouštění nosných raket. Investiční náklady se dále dělí na tři skupiny. První pokrývá údržbu, obnovení a rekonstrukci veškerého vybavení s cílem zabezpečit potřebný výkon, dostupnost a bezpečnost pozemního segmentu. Další zahrnuje systém prevence technologické zastaralosti, který přispívá k zavádění nových a více účinných technologií. Poslední skupina se zaměřuje na vývoj a úpravu veškerých systémů tak, aby byly v souladu s vývojem technických a provozních požadavků nosných raket. Způsob zapojení Investiční aktivity v rámci jednotlivých období jsou vybírány CNES a po schválení ESA zveřejněny v elektronickém systému pro publikování veřejných zakázek EMITS. Současný stav ESA spolu s CNES vydala plán investic Guayanského centra a v letech 2013 - 2015 se očekává celkem 17 veřejných zakázek pokrývající širokou paletu technických oborů. Podrobněji se o nich můžete dočíst v článku Plán investic CSG (viz související články).

{{ galerie() }}

**Odkazy:**
[CSG na webu ESA]

[CSG na webu ESA]: http://www.esa.int/Our_Activities/Launchers/Europe_s_Spaceport/Europe_s_Spaceport2
