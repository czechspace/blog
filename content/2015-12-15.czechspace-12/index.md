+++
date = 2015-12-15
updated = 2016-06-20
title = "Czechspace 12"
description = "Vychází nové číslo časopisu Czechspace"
slug ="czechspace-12"
[taxonomies]
categories = ["cs"]
tags = ["uzivatele-verejnost","typy-clanku-tiskovina","uzivatele-firmy","uzivatele-vedci","uzivatele-zaci","uzivatele-stredoskolaci","uzivatele-postgradualove","uzivatele-vysokoskolaci"]
[extra]
author = "Kristýna Šaarová"
popisky = ["Czechspace 12.","Czechspace 12."]
+++

V těchto dnech vychází dvanácté číslo časopisu Czechspace, ve kterém se dočtete o důležitých událostech v české kosmonautice druhé poloviny roku 2015. Své místo zde mají naše pravidelné rubriky, ale naleznete zde také například příspěvek o kroměřížské firmě Czech Space Research Centre (CSRC), která se zabývá elektronikou určenou pro využití v kosmu. Součástí článku je rozhovor s ředitelem firmy Markem Šimčákem, který poodhalil dramatické změny, kterými CSRC prošlo a nastínil svůj názor na současný stav české kosmonautiky. V aktuálním čísle naleznete ještě další dva rozhovory, a to s Ladislavem Pínou, který je, jako zakladatel společnosti Rigaku Innovative Technologies Europe (RITE), významnou osobností české rentgenové optiky a Karolinou Rybářovou, českou právničkou, která v současné době působí na kosmodromu v Kourou ve Francouzské Guyaně. Mezi články věnovanými vzdělávání najdete výzvu pro zapojení do celoevropské soutěže Odysseus se zajímavými cenami, jejímž spoluorganizátorem je i Česká kosmická kancelář, která zajišťuje národní a regionální kola soutěže ve státech Česká republika, Slovensko, Rumunsko a Srbsko. V nespolední řadě se zde také budete moci dočíst o dění na sympoziu Humans in Space 2015, jehož jubilejní dvacátý ročník se konal letos v pražském hotelu Diplomat. Časopis je k dispozici zdarma v tištěné podobě v sídle kanceláře či elektronicky ke stažení v příloze v levém panelu článku. V případě zájmu o zaslání časopisu, uvědomte autorku tohoto článku prostřednictvím kontaktního formuláře.

{{ galerie() }}

**Přílohy:**
[Czechspace 12 ke stažení]

[Czechspace 12 ke stažení]: czechspace12-website.pdf
