+++
date = 2015-07-28
updated = 2018-11-04
title = "Living Planet Symposium 2016"
description = "Podejte příspěvek do největší konference ESA o dálkovém průzkumu Země konané v Praze"
slug ="living-planet-symposium-2016"
[taxonomies]
categories = ["cs"]
tags = ["typy-clanku-pozvanka-na-cizi-akci","programy-organizace-esa","uzivatele-firmy","uzivatele-vedci","programy-organizace-eoep","uzivatele-postgradualove","uzivatele-vysokoskolaci"]
[extra]
author = ""
popisky = ["Living Planet symposium 2016.","Living Planet Symposium 2016."]
related = ["eoep-4-ee-component","eoep-4-de-component","gsc-segment-1-2","csc-segment-3"]
+++

Každé tři roky Evropská kosmická agentura pořádá v některé z evropských metropolí velkou konferenci o nových aktivitách v oblasti dálkového průzkumu Země (DPZ), zejména v kontextu vlastního vývojového programu a družic ESA. Příští rok se ve dnech 9. - 13. května bude tato konference konat v pražském Kongresovém centru. Za Českou republiku se na organizaci podílejí Ministerstvo dopravy, Ministerstvo životního prostředí a Ministerstvo školství, mládeže a tělovýchovy. Na akci je očekávána účast asi dvou tisíců odborníků z oblasti DPZ včetně vědců a výzkumných pracovníků, kteří se zabývají vývojem nových přístrojů a metod zpracování družicových dat, zástupci firem vyvíjejících aplikace založené na družicových datech, jejich koncoví uživatelé a v neposlední řadě též studenti. ESA se na konferenci chystá představit svou strategii pro oblast DPZ do roku 2040 reagující nejen na aktuální vědecké otázky, ale i na události, trendy a potřeby v evropské i světové ekonomice a v oblasti společenského vývoje. Prezentovány budou také konkrétní aktivity a projekty DPZ v programu ESA EOEP, stávající družice Earth Explorer, družice Sentinel a služby programu Copernicus a plány a koncepty nových misí. Kromě tradičních přednášek nebudou chybět ani praktické návody a ukázky na konkrétní témata. Mezi diskutované oblasti budou patřit všechny hlavní domény aplikací DPZ, jako například sledování pevniny, atmosféry, oceánů, rizikových přírodních jevů a další. Účast na symposiu doporučujeme všem českým odborníkům zainteresovaným v oblasti dálkového průzkumu Země, včetně studentů. Jedná se o první a jedinečnou příležitost evropské konference tohoto druhu a rozsahu v Praze, navíc bez účastnického poplatku. Náklady na organizaci akce hradí ESA ze svého rozpočtu a tedy zčásti i z členského příspěvku České republiky. V případě zájmu o aktivní účast na symposiu formou přednášky či posteru je možné nyní podat elektronicky abstrakt s termínem uzávěrky příjmu 16. října 2015. Na oficiálním webu konference (viz odkaz v levém panelu) je rovněž odkaz na stránku pro podávání abstraktů, kde jsou uvedena použitelná klíčová slova pro označení Vašeho abstraktu a seznam družic, jejichž data mohou být zahrnuta do výzkumu s výsledky prezentované na této konferenci. Otevření registrace pro účastníky a vydání předběžného programu se očekává příští rok v únoru. Druhým dobrým důvodem, proč Living Planet Symposium navštívit, je možnost osobního kontaktu s pracovníky ESA z direktorátu pozorování Země, kteří budou v tu dobu v Praze ve vysoké koncentraci. Symposium tak českým pracovištím nabídne i dobrou příležitost k diskusi o svých záměrech a příležitostech nových projektů v oblasti DPZ s ESA. Pro informace o aktuální situaci s přípravou sympozia sledujete oficiální web akce.

{{ galerie() }}

**Odkazy:**
[Oficiální stránky symposia]

[Oficiální stránky symposia]: http://lps16.esa.int
