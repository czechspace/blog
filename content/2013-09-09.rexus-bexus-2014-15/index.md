+++
date = 2013-09-09
updated = 2014-01-29
title = "REXUS / BEXUS 2014-15"
description = "Navrhněte vlastní experiment pro lety raket a balonů REXUS/BEXUS na roky 2014 – 2015"
slug ="rexus-bexus-2014-15"
[taxonomies]
categories = ["cs"]
tags = ["programy-organizace-esa-education","typy-clanku-projektova-prilezitost","programy-organizace-rexus-bexus","programy-organizace-esa","uzivatele-postgradualove","uzivatele-vysokoskolaci"]
[extra]
author = "Jaroslav Urbář"
popisky = ["Tým studentů REXUS 13","BEXUS 14 při startu","Start rakety REXUS 14"]
+++

Evropská kosmická agentura vyhlašuje další kolo výběru vysokoškolských studentských experimentů pro projekty startů výškových sondážních raket REXUS a stratosférických experimentálních balonů BEXUS. Uzávěrka příjmu projektových návrhů končí 21. října 2013. Program REXUS (Rocket-borne EXperiments for University Students) / BEXUS (Balloon-borne EXperiments for University Students) studentům nabízí možnost navrhnout a realizovat vlastní vědecké a technologické experimenty. Každoročně jsou ke hranici vesmíru vyneseny dvě sondážní rakety a dva balóny do vrstev stratosféry, nesoucí až dvacet experimentů. Na podzim příštího roku se očekává Vypuštění balonů BEXUS 18/19 a na jaře 2015 pak vynesení raket REXUS 17/18. Jednotlivé starty proběhnou v oblasti Esrange Space Center v severním Švédsku u města Kiruna. Program je otevřen pro řádné nebo PhD studenty studenty ve věku 18 a 28 let studující na vysoké škole v některé z členských zemí ESA některou z oblastí vědy a inženýrství. Experimenty REXUS jsou vystřeleny neřízenou rotačně stabilizovanou raketou poháněnou vylepšeným modelem motoru Orion s 290 kg pevného paliva. Nosič o průměru 35 cm a délce 5,6 metru je schopen vynést až 40 kg experimentů do výšky 90 kilometrů. Experimenty BEXUS jsou vynášeny balonem o objemu 12 000 m³ do výšky až 30 km v závislosti na váze experimentů (40-100 kg). Program REXUS/BEXUS je realizován v rámci spolupráce Německé kosmické agentury (DLR) a Švédského národního kosmického výboru (SNSB). Pro ostatní evropské země včetně České republiky je účast na experimentech umožněna díky dohodě švédských organizátorů s Evropskou kosmickou agenturou. O management každoroční kampaně a provoz raket a balonů se starají švédské Esrange Space Center spolu s pracovníky Mobile Rocket Base (MORABA) z DLR, společně označované jako kooperace EuroLaunch. Během práce na projektech mají studenti k dispozici expertní podporu odborníků z DLR, SSC, ZARM a ESA. Přesný návod, jak se do soutěže přihlásit, naleznete na webových stránkách REXUS/BEXUS či na webu ESA (viz externí odkazy). V případě zájmu o více informací prosím kontaktujte autora článku Jaroslava Urbáře, který má s projekty BEXUS rovněž bohaté osobní zkušenosti.

{{ galerie() }}

**Odkazy:**
[Výzva na webu ESA]
[Domovská stránka REXUS/BEXUS]
[Živé vysílání realizace experimentů]
[REXUS/BEXUS na Facebooku]

[Výzva na webu ESA]: http://www.esa.int/Education/Fly_your_experiment_to_the_edge_of_space2
[Domovská stránka REXUS/BEXUS]: http://www.rexusbexus.net
[Živé vysílání realizace experimentů]: http://www.livestream.com/rexusbexus
[REXUS/BEXUS na Facebooku]: https://www.facebook.com/rexusbexus
