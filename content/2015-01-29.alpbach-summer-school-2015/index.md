+++
date = 2015-01-29
updated = 2015-03-02
title = "Alpbach Summer School 2015"
description = "Letní škola Alpbach 2015: Kvantová a fundamentální fyzika ve vesmíru"
slug ="alpbach-summer-school-2015"
[taxonomies]
categories = ["cs"]
tags = ["typy-clanku-pozvanka-na-cizi-akci","programy-organizace-esa","programy-organizace-esa-education","uzivatele-vedci","uzivatele-postgradualove","uzivatele-vysokoskolaci"]
[extra]
author = "Jaroslav Urbář"
popisky = ["Letní škola Alpbach 2015.","Městečko Alpbach, Tirolsko"]
related = ["alpbach-2009-z-prvni-ruky","zprava-z-alpbachu-2008","zkusenosti-z-alpbachu-2007"]
+++

Letošní ročník letní školy pro vysokoškolské studenty, vědce a inženýry se zájmem o kosmické vědy a technologie v rakouském Alpbachu v Tyrolských Alpách se bude konat v termínu 14. - 23. července 2015. Tématem bude kvantová a fundamentální fyzika ve vesmíru. Uzávěrka přihlášek je 31. března 2015. Účastníci si budou moci prohloubit své znalosti kosmických věd a technologií na řadě přednášek, které je uvedou do problematiky návrhu družicové mise pro výzkum procesů fundamentální fyziky ve vesmíru, a to především kvantové fyziky a gravitace. Možnost použít a procvičit znalosti získané na přednáškách dostanou 4 studentské týmy, které budou soutěžit v přípravě o nejlepší návrh takovéto mise. Oficiálním jazykem soutěže, které se zúčastní 60 evrospkých studentů, je angličtina. Účastnický poplatek 400 Euro zahrnuje obědy a večeře, je však také nutné si samostatně uhradit 11 nocí ubytování v soukromí alpských hrázděných domů za 45 Euro na osobu za noc. Podávat přihlášky je možné do 31. března 2015 prostřednictvím formuláře na webových stránkách letní školy Alpbach. Zájemcům o účast doporučujeme kontaktovat národní kontaktní bod, Českou kosmickou kancelář, resp. autora článku, který sdělí další detaily o této akci. Potenciální možnost získání stipendia nabízí Dům zahraničních služeb, viz odkaz v levém sloupci. Vzpomínky tří studentů, kteří se zúčastnili letních škol Alpbach s finanční podporou CSO, si můžete přečíst v odkazech na levém panelu.

{{ galerie() }}

**Odkazy:**
[Webové stránky letní školy Alpbach]
[Možnost stipendia DZS]

[Webové stránky letní školy Alpbach]: http://www.summerschoolalpbach.at/
[Možnost stipendia DZS]: http://www.dzs.cz/cz/aktion-ceska-republika-rakousko/
