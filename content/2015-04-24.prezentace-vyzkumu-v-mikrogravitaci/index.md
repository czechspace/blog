+++
date = 2015-04-24
updated = 2015-06-01
title = "Prezentace výzkumu v mikrogravitaci"
description = "22. konference ELGRA o výzkumu v podmínkách snížené gravitace a mikrogravitace"
slug ="prezentace-vyzkumu-v-mikrogravitaci"
[taxonomies]
categories = ["cs"]
tags = ["uzivatele-vedci","uzivatele-postgradualove","uzivatele-vysokoskolaci","typy-clanku-pozvanka-na-cizi-akci"]
[extra]
author = "Michal Václavík"
popisky = ["Účastníci předchozí konference ELGRA."]
+++

Evropská asociace pro výzkum v podmínkách nízké gravitace (ELGRA) pořádá již 22. konferenci zaměřenou na problematiku výzkumu v podmínkách snížené gravitace a mikrogravitace. Konference se uskuteční ve dnech 29. září až 1. října 2015 na řeckém ostrově Korfu. Po dvou letech se tak znovu naskýtá jedinečná příležitost k setkání s kolegy z oboru, prezentování posledních výsledků své vědecké činnosti a získání informací o práci ostatních. V rámci konference proběhne také valné shromáždění asociace ELGRA. Témata vědeckých příspěvků na konferenci ELGRA 2015 jsou spojena s problematikou výzkumu v podmínkách mikrogravitace ve fyzikálních vědách a vědách o životě. Jedná se například o dopad dlouhodobých kosmických misí na lidskou fyziologii, psychologické aspekty dlouhodobých misí, chování a adaptace buněk na stav mikrogravitace, systémy podpory života, vývoj nových materiálů, chování kapalin atd. Očekává se také významná účast studentů, kteří budou mít vlastní sekci v programu. Podání abstraktu je možné do 11. května 2015 prostřednictvím internetového formuláře na stránkách konference (viz levý panel této stránky). Některé z vybraných příspěvků budou vydány ve speciálním čísle recenzovaného žurnálu Microgravity Science and Technology.

{{ galerie() }}

**Odkazy:**
[Stránky asociace ELGRA]
[Stránky konference]

[Stránky asociace ELGRA]: http://www.elgra.org/
[Stránky konference]: http://www.elgra2015.gr/
