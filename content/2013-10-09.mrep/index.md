+++
date = 2013-10-09
updated = 2015-03-17
title = "MREP"
description = "Mars Robotic Exploration Preparation Period 2"
slug ="mrep"
[taxonomies]
categories = ["cs"]
tags = ["programy-organizace-esa","uzivatele-firmy","programy-organizace-mrep","uzivatele-vedci","typy-clanku-informace-o-programech"]
[extra]
author = "Michal Václavík"
popisky = ["Schéma mise Mars Sample Return"]
related = ["plan-mrep-2-na-rok-2013","aktivity-mrep-2-na-rok-2014"]
+++

Program pro přípravu robotického průzkumu Marsu Doba trvání programu: 2013 – 2017 (MREP-2) Celkový rozpočet: 115,00 mil. € z toho pokryto: 40,13 mil. € příspěvek ČR: 0,80 mil. € Členské státy Česká republika, Itálie, Norsko, Polsko, Portugalsko, Rakousko, Rumunsko, Španělsko, Švédsko, Švýcarsko a Velká Británie Obsah Program MREP byl zahájen v roce 2008 za účelem zastřešit aktivity pro budoucí robotické mise k Marsu a pro přípravu evropské účasti na mezinárodním programu návratu vzorků z povrchu rudé planety (Mars Sample Return - MSR). Stávající období programu pokrývá dlouhodobý technologický vývoj pro budoucí mise a osvojení si využívání jaderných zdrojů energie v kosmonautice. Pro průzkum Marsu po roce 2020 ESA vybrala dvě mise, pro které mají být v programu MREP rozvinuty příslušné technologie. Mise PHOOTPRINT má zajistit návrat vzorků z Phobosu, jednoho z měsíců Marsu. Mise INSPIRE má za cíl vytvořit síť malých přistávacích modulů pro simultánní meteorologická a seizmická měření. V roce 2014 byly vypracovány úvodní studie společné mise ESA a Roskosmosu návratu vzorků z měsíce Phobos pod označením PhSR. V roce 2015 byla zahájena fáze A/B1, tj. studie proveditelnosti a předběžný návrh. Účast v programu MREP přináší také potenciální možnost podílet se na vědeckých přístrojích pro budoucí robotické mise průzkumu rudé planety. Jejich financování je však nutno zajistit z národních zdrojů nebo programu ESA PRODEX. Záležitosti týkající se programu MREP jsou v ESA spravovány Programovou radou pro pilotované lety, výzkum v mikrogravitaci a průzkum sluneční soustavy (PB-HME), která spolupracuje se svým Vědecko-technickým poradním výborem (PB-HME/EUB). Způsob zapojení Do programu MREP se dá zapojit prostřednictvím vyhlašovaných tendrů. Současný stav Byl vydán pracovní plán na rok 2015 a probíhá vyhlašování tendrových příležitostí.

{{ galerie() }}

**Odkazy:**
[MREP na webu ESA]

[MREP na webu ESA]: http://www.esa.int/Our_Activities/Technology/Mars_Robotic_Exploration_Preparation_Programme_MREP
