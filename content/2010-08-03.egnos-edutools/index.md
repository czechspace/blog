+++
date = 2010-08-03
updated = 2018-11-04
title = "EGNOS Edutools"
description = "Vývoj pokročilého vzdělávacího nástroje pro systém ESA s názvem EGNOS"
slug ="egnos-edutools"
[taxonomies]
categories = ["cs"]
tags = ["programy-organizace-pecs","typy-clanku-tiskovina","programy-organizace-esa","uzivatele-firmy","typy-clanku-ukonceny-projekt","uzivatele-vedci"]
[extra]
author = ""
popisky = ["Ionosférická zpoždění získaná ze systému EGNOS.","HPL pro ECAC region.","IGP statistika a stanice RIMS využité pro simulaci."]
+++

Vývoj výukových programů k snadnějšímu porozumění systému EGNOS a způsobu fungování družicových navigačních systémů Trvání projektu: 2008 až 2009 Vedoucí projektu: Miroslav Houdek Hlavním úkolem projektu bylo vytvořit výukové programy, které pomáhají snadněji porozumět jednak principu systému EGNOS a jednak způsobu fungování družicových navigačních systémů. Projektu EGNOS EduTools předcházel projekt SISNeT, díky kterému firma ISS získala potřebné znalosti z oblasti družicové navigace. V rámci projektu firma ISS také pokračovala v provozování monitorovací stanice v tzv. EGNOS Real-time Monitoring Network a v rozšiřování úrovně zapojení do této sítě. První program dokáže simulovat princip zkvalitnění družicového navigačního systému jeho rozšířením o příjem doplňkových zpráv. Program SBAS MeNTOR navazuje na koncepci vyvinutou v předchozím projektu SISNeT. Původní schopnost upravovat obsah jednotlivých doplňkových zpráv MeNTOR rozšiřuje o popis celkového stavu systému a generování zpráv v určitém časovém intervalu. Druhým nástrojem vyvinutým v rámci projektu EGNOS EduTools je program SBAS Simulator. Ten umožňuje uživateli předpovídat chování celého družicového navigačního systému podle nastavení různých parametrů. Podobné nástroje sice již existují, ale jsou veřejně nedostupné a závislé na konkrétní platformě. Program nabízí nejrůznější typy analýz. Simulace probíhá pro určitý bod nebo region a výsledky jsou zobrazeny v přehledném grafu. Nástroj není náročný na ovládání a většina nastavení je dostupná již z hlavního okna. Součástí je i podrobný manuál s detailním popisem veškerých funkcí. Nástroj byl vyvinut v Javě, je nezávislý na platformě a je volně dostupný všem uživatelům. Je ho možné spustit přímo z webového prohlížeče podporujícího Javu. Nalézt ho lze na stránkách ISS zde. Společnost Iguassu Software Systems (ISS) Firma byla založena v Praze v roce 1994 a zaměřuje se na high-tech IT služby včetně vývoje real-time software od průmyslových aplikací po řídící systémy družic a družicovou navigaci. Mezi zákazníky firmy patří Evropská kosmická agentura a její dodavatelé, Eumetsat, HP, Agilent, Ingersoll-Rand a Inter-American Development Bank. ISS v současné pracuje na: Co vám účast v projektu EGNOS EduTools přinesla? „Tento projekt byl rozsahem a trváním největším ESA projektem (tříčlenný tým po dobu dvou let) firmy od doby, kdy jsme začali pracovat na projektech pro ESA. To je samo o sobě nová zkušenost, avšak velkou přidanou hodnotou bylo mé začlenění do team EGNOS Project Office v Toulouse, kde jsem mohl jak získávat představu o „větším obraze“ mimo náš úzce zaměřený projekt, tak přímou komunikací instruovat kolegy v Praze o povaze požadavků ESA na další pokračování vývoje.”

{{ galerie() }}

**Přílohy:**
[Factsheet EGNOS]

[Factsheet EGNOS]: csofactsheets-egnos-web.pdf
