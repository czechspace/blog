+++
date = 2015-03-30
updated = 2018-11-04
title = "Prezentace na IAC 2015"
description = "Prezentujte své kosmické aktivity na 66. IAC v Jeruzalémě"
slug ="prezentace-na-iac-2015"
[taxonomies]
categories = ["cs"]
tags = ["programy-organizace-iac","typy-clanku-pozvanka-na-cizi-akci","programy-organizace-iaf","uzivatele-firmy","uzivatele-vedci","uzivatele-postgradualove","uzivatele-vysokoskolaci"]
[extra]
author = ""
popisky = ["IAC 2015 v Jeruzalémě."]
+++

Česká kosmická kancelář se připravuje na 66. Mezinárodní astronautický kongres, který se bude konat od 12. do 16. října 2015 v izraelském Jeruzalémě. Jako každý rok, i letos bude mít na doprovodné výstavě vlastní stánek, ve kterém nabízí českým pracovištím prostor pro prezentaci svých aktivit a výsledků v kosmonautice. IAC se do Jeruzaléma vrací opět 21 letech. Mottem letošního kongresu je “Space - The Gateway for Mankind’s Future”, které poukazuje na důležitost a význam kosmonautiky pro budoucí rozvoj lidstva. Kongres se bude konat v prostorách Jeruzalémského mezinárodního výstaviště (Jerusalem International Convention Center, ICC). Organizace se ujala Izraelská kosmická agentura (Israel Space Agendy, ISA). IAC je každoročně největší světovou událostí v kosmonautice a účastní se jej kolem 3500 odborníků z celého světa. Součástí kongresu je technický program s více než 1300 prezentacemi, plenární zasedání na významná aktuální témata a také doprovodná výstava s více než 100 vystavovateli. Mezi tyto vystavovatele patří velké národní a mezinárodní kosmické agentury, průmyslové společnosti podnikající v kosmickém průmyslu a další organizace. Doprovodné výstavy se se svým stánkem již od roku 2006 pravidelně účastní i Česká kosmická kancelář. Na IAC v Jeruzalémě bude mít stánek K8, který se nachází v blízkostí kosmických agentur z Itálie, Japonska či Velké Británie. Česká kosmická kancelář na svém stánku bude prezentovat kosmický výzkum a vývoj v České republice. Organizacím, které se těmito aktivitami zabývají, nabízí proto možnost prezentace svých aktivit a výsledků na tomto stánku. Možné jsou následující druhy prezentace: Pokud Vás tato nabídka zaujala nebo máte zájem o více informací, kontaktujete nejpozději do 31. srpna 2015 autora tohoto článku.

{{ galerie() }}

**Odkazy:**
[Oficiální stránky 66. Mezinárodního astronautického kongresu]

[Oficiální stránky 66. Mezinárodního astronautického kongresu]: http://iac2015.org/
