+++
date = 2014-06-23
updated = 2015-06-30
title = "REXUS/BEXUS"
description = "Experimentální studentské starty raket a balonů REXUS/BEXUS 2015 – 2016"
slug ="rexusbexus"
[taxonomies]
categories = ["cs"]
tags = ["programy-organizace-esa-education","typy-clanku-projektova-prilezitost","programy-organizace-rexus-bexus","programy-organizace-esa","uzivatele-postgradualove","uzivatele-vysokoskolaci"]
[extra]
author = "Milan Halousek"
popisky = ["Start stratosférického balónu BEXUS"]
related = ["rexus-bexus-2014-15"]
+++

Evropská kosmická agentura (ESA) ve spolupráci s Německou kosmickou agenturou (DLR) a Švédským národním kosmickým výborem (SNSB) vyhlašují další výzvy pro vysokoškolské studenty z členských a spolupracujících států ESA k podání návrhů na experimenty pro starty výškových sondážních raket REXUS a stratosférických experimentálních balonů BEXUS. Uzávěrka příjmu projektových návrhů končí 13. října 2014. Program REXUS (Rocket-borne EXperiments for University Students) / BEXUS (Balloon-borne EXperiments for University Students) nabízí studentům možnost navrhnout a realizovat vlastní vědecké a technologické experimenty na sondážních raketách (program REXUS) a stratosférických balónech (program BEXUS). Dva starty stratosférických balónů BEXUS 20 a 21 budou uskutečněny na podzim 2015 ze základny SSC Esrange nedaleko Kiruny v severním Švédsku. Balóny vystoupají do výšky přibližně 25 až 30 km a ve stratosféře pak zůstanou 2 až 5 hodin. Každý z nich může nést mezi 40 až 100 kg užitečného zatížení různými studentskými experimenty. Starty sondážních raket REXUS 19 a 20 se uskuteční na jaře 2016. Při každém ze dvou plánovaných startů by raketa měla dosáhnout výšky mezi 75 a 90 km. Experimenty musí proběhnout během přibližně 5 minut, z toho budou zhruba 2 minuty ve snížené gravitaci. Každá z raket ponese experimenty v celkové váze přibližně 40 kg. Starty se uskuteční taktéž ze základny SSC Esrange nedaleko Kiruny v severním Švédsku. Program REXUS/BEXUS je otevřen pro studenty ve věku 18 až 32 let studující přírodovědní nebo technické obory na akreditované vysoké škole v některé z členských nebo spolupracujících zemí ESA. Experimenty REXUS jsou vypouštěny neřízenou rotačně stabilizovanou raketou poháněnou motorem Orion s 290 kg pevného paliva. Nosič o průměru 35 cm a délce 5,6 metru je schopen vynést až 40 kg experimentů do výšky 90 kilometrů. Experimenty BEXUS jsou vynášeny balonem o objemu 12 000 m³ do výšky až 30 km v závislosti na váze experimentů (40-100 kg). Program REXUS/BEXUS je realizován v rámci spolupráce Německé kosmické agentury (DLR) a Švédského národního kosmického výboru (SNSB). Pro ostatní evropské země včetně České republiky je účast na experimentech umožněna díky dohodě švédských organizátorů s Evropskou kosmickou agenturou. O management každoroční kampaně a provoz raket a balonů se stará švédský Esrange Space Center. Během práce na projektech mají studenti k dispozici expertní podporu odborníků z DLR, SSC, ZARM a ESA. Přesný návod, jak se do soutěže přihlásit, naleznete na webových stránkách REXUS/BEXUS či na webu ESA (viz externí odkazy). V případě zájmu o více informací prosím kontaktujte Českou kosmickou kancelář, která je koordinátorem těchto aktivit za ČR v Poradním výboru ESA pro vzdělávání ACE.

{{ galerie() }}

**Odkazy:**
[Vyhlášení výzvy REXUS/BEXUS (ESA)]
[Web programu REXUS/BEXUS (ESA)]
[Oficiální webové stránky programu REXUS/BEXUS]
[REXUS/BEXUS na Facebooku]

[Vyhlášení výzvy REXUS/BEXUS (ESA)]: http://www.esa.int/Education/REXUS_BEXUS_programme_now_open_again_for_university_student_proposals
[Web programu REXUS/BEXUS (ESA)]: http://www.esa.int/Education/Rocket_Balloon_Experiments_for_University_Students
[Oficiální webové stránky programu REXUS/BEXUS]: http://www.rexusbexus.net
[REXUS/BEXUS na Facebooku]: https://www.facebook.com/rexusbexus
