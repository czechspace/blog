+++
date = 2016-12-22
updated = 2017-08-30
title = "Přihlas se do vesmírné soutěže"
description = "Vyhraj stáž v ESA nebo cestu na evropský kosmodrom Kourou ve Francouzské Guyaně"
slug ="prihlas-se-do-vesmirne-souteze"
[taxonomies]
categories = ["cs"]
tags = ["programy-organizace-eu","typy-clanku-pozvanka-na-akci-cso","typy-clanku-prilezitost-stipendia","programy-organizace-horizont-2020","uzivatele-zaci","uzivatele-stredoskolaci","uzivatele-vysokoskolaci"]
[extra]
author = "Jaroslav Urbář"
popisky = ["Vesmír, nech se inspirovat.","Vítěz celoevropského finále soutěže Odysseus se podívá na kosmodrom ve Francouzské Guyaně.","Uzávěrka projektů do soutěže Odysseus již 31. března 2017."]
related = ["soutez","odysseus-odstartoval","semifinale-souteze-odysseus-v-cr"]
+++

Chceš vyhrát cestu na kosmodrom Kourou či stáž v ESA? Tak neváhej a přihlas do konce března 2017 svůj nápad z kosmonautiky jako studentský projekt do soutěže Odysseus. Soutěž Odysseus, financovaná Evropskou unií z programu Horizont 2020, si klade za cíl inspirovat mladé lidi z celé Evropy k zapojení do výzkumu vesmíru a nabízí šanci ukázat znalosti v širokém spektru témat spojených s vesmírem, od družic a kosmických sond až k astrobiologii a meziplanetárnímu cestování. Soutěž pro evropské studenty je rozdělena do tří věkových kategorií: Tematické okruhy soutěže jsou pro jednotlivé kategorie rozdílné, viz webové stránky soutěže Odysseus. Výhodou celoevropského projektu Odysseus je možnost zpracovat a na národní a případně regionální úrovni prezentovat svůj projekt v mateřském jazyce. Pouze v celoevropském finále bude nutno podklady přeložit do angličtiny. V národních kolech vyberou porotci ze všech přihlášených soutěžních prací v kategoriích Pioneers a Explorers ty nejlepší na základě jejich možných vědeckých přínosů, praktického využití a kreativity soutěžících. Tyto práce budou potom jejich autoři osobně obhajovat před porotci regionálního semifinále a v případě úspěchu i před porotci celoevropského finále. Výherci všech kol soutěže budou oceněni diplomy, pamětními medailemi a hodnotnými cenami. Pro skupinu Skywalkers jsou připraveny malé dalekohledy a iPad plný užitečných kosmonautických aplikací a e-knih. Účastníci kategorií Pioneers a Explorers získají počítačem řízené astronomické dalekohledy a zajištěnu cestu na regionální semifinále a případně celoevropské finále. Nejlepší jednotlivci a týmy z kategorií středoškolských a vysokoškolských studentů dostanou možnost navštívit Evropskou kosmickou základnu v Kourou ve Francouzské Guyaně. Minimálně pět vítězů v kategorii vysokoškolských studentů získá i možnost absolvovat několikaměsíční placenou odbornou stáž v některé z partnerských organizací zaměřených na kosmonautiku, astronomii nebo fyzikální vědy, zejména v Evropské kosmické agentuře. Druhý ročník soutěže Odysseus odstartoval 1. září 2016. Přihlášky je možné podávat až do 31. března 2017. Česká kosmická kancelář je organizátorem národních kol a regionálního semifinále soutěže pro Českou republiku, Slovensko, Rumunsko a Srbsko. Loňské semifinále se uskutečnilo 5. a 6. dubna 2016 ve Science centru iQLANDIA v Liberci, tamtéž se bude letos konat 14. - 16. června 2017. Celoevropské finále soutěže Odysseus proběhlo v Evropském kosmonautickém centru v Belgii v červenci 2016, letošní se odehraje v Toulouse v prvním týdnu července 2017. V prvním konceptu této soutěže, který proběhl v roce 2013, se stalo celoevropským vítězem družstvo středoškoláků z Bratislavy ve složení Michaela Brchnelová, Valentina Čepcová, Marek Holienčin a Roman Sekej. Všichni tito výherci byli zároveň úspěšnými absolventy mezinárodní vzdělávací soutěže Expedice Mars, jejímž spoluorganizátorem je rovněž Česká kosmická kancelář. Podrobná pravidla a všechny další potřebné informace najdou zájemci na webových stránkách soutěže Odysseus i v češtině. Neváhejte, těšíme se na vaši účast v celoevropské soutěži.

{{ galerie() }}

**Přílohy:**
[Leták Odysseus]

[Leták Odysseus]: letak_odysseus2015.pdf

**Odkazy:**
[Web soutěže Odysseus]
[iQLANDIA v Liberci]
[Úžasné video soutěže]

[Web soutěže Odysseus]: http://www.odysseus-contest.eu/cs
[iQLANDIA v Liberci]: http://www.iqlandia.cz
[Úžasné video soutěže]: http://www.odysseus-contest.eu/wp-content/uploads/2015/05/odysseus_720p.mp4
