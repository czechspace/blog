+++
date = 2015-04-15
updated = 2015-04-27
title = "KOSMOS-NEWS PARTY 2015"
description = "Přijeďte na víkendovou konferenci zájemců o pilotovanou kosmonautiku a dobývání vesmíru"
slug ="kosmos-news-party-2015"
[taxonomies]
categories = ["cs"]
tags = ["uzivatele-verejnost","typy-clanku-pozvanka-na-akci-cso","typy-clanku-pozvanka-na-cizi-akci"]
[extra]
author = "Milan Halousek"
popisky = ["Přednáškový sál v průběhu loňské konference KNP2014.","Zaujaté odborné diskuse probíhají i o přestávkách.","Pozorní posluchači KNP2014.","O kosmické tříšti přednáší docent Luboš Perek."]
+++

Sdružení KOSMOS-NEWS pořádá ve spolupráci s Českou kosmickou kanceláří, Českou astronomickou společností a KosmoKlubem již patnáctý ročník víkendového setkání zájemců o pilotovanou kosmonautiku a moderní trendy v dobývání vesmíru KOSMOS-NEWS PARTY 2015. Největší středoevropská konference amatérských i profesionálních zájemců o kosmonautiku se koná od pátku 24. do neděle 26. dubna 2015 v Pardubicích. Pro účastníky je připravena více než desítka přednášek a diskusních pořadů předních českých i zahraničních odborníků na kosmonautiku a bohatý doprovodný program po celé tři dny konání akce. Hostem setkání bude pan Oldřich Pelčák, český kosmonaut a vojenský pilot, náhradník Vladimíra Remka při kosmickém letu Sojuzu 28 v roce 1978. Beseda s ním proběhne v neděli 26. dubna od 10 hodin. Česká kosmická kancelář bude zastoupena v programu KNP2015 hned několika přednášejícími. V hlavním sobotním programovém bloku se pod vedením ředitele České kosmické kanceláře Jana Koláře uskuteční informační seminář o vývoji a využívání Encyklopedie umělých kosmických těles SPACE-50, na který naváže panelová diskuse věnovaná české a evropské kosmonautice před a po ministerské konferenci ESA 2014, kterou bude moderovat pracovník CSO Michal Václavík. Součástí programu KNP2015 bude i páteční podvečerní přednáška pro veřejnost, ve které přiblíží Jaroslav Urbář z České kosmické kanceláře zájemcům problematiku Kosmického počasí a magnetických bouří vyvolávaných Sluncem. Přednáška se uskuteční od 19 hodin na Hvězdárně barona Artura Krause v Pardubicích. Konference KOSMOS-NEWS PARTY se každoročně účastní přibližně stovka amatérských zájemců o kosmonautiku a hostů, mezi které patří i přední čeští odborníci na kosmonautiku a astronomii, publicisté a novináři. Další informace najdou zájemci na webových stránkách KOSMOS-NEWS PARTY 2015 (viz odkaz v levém panelu stránky). Účast na akci je možná pouze po předchozím přihlášení. Ubytování i stravování bude zajištěno v místě konání KNP2015.

{{ galerie() }}

**Odkazy:**
[Web KOSMOS-NEWS PARTY 2015]
[Přednáška o kosmickém počasí pro veřejnost]

[Web KOSMOS-NEWS PARTY 2015]: http://knp.kosmo.cz/
[Přednáška o kosmickém počasí pro veřejnost]: http://www.astropardubice.cz/prednaska-kosmicke-pocasi
