+++
date = 2014-02-27
updated = 2018-11-04
title = "TRP"
description = "Technology Research Programme"
slug ="trp-0"
[taxonomies]
categories = ["cs"]
tags = ["uzivatele-firmy","uzivatele-vedci","typy-clanku-informace-o-programech","programy-organizace-esa"]
[extra]
author = ""
popisky = ["TRL - Technology Readiness Level"]
related = ["mrep","elips","plan-esa-trp-na-rok-2014","gstp-6","artes-future-preparation","eoep-4-ee-component","flpp","egep","trp"]
+++

Technologický výzkumný program Doba trvání programu: průběžně s roční aktualizací rozpočtu Rozpočet na rok 2014: 69,09 mil. € Příspěvek ČR: není absolutně vymezený, jelikož tento program ESA je hrazen z povinného příspěvku členských států Členské státy Všechny členské země ESA Obsah Technologický výzkumný program je součástí základních aktivit, na které povinně přispívají všechny členské země agentury, neboť pokrývá technologické domény a oblasti aplikací kosmonautiky napříč téměř celým programem ESA a v podstatě stojí u zrodu všech misí: Program hradí projekty vývoje technologií od počátečního zformulování základní ideje vycházející z aktuálního stavu vědeckého poznání (TRL 1) až po ověření klíčových elementů navrhované technologie v praxi formou jednoduchých laboratorních zkoušek (TRL 3). Pracovní plán programu je připravován mezioborovou skupinou technologických expertů ESA TECNET. Plán aktivit vychází ve dvou až tříletých cyklech (např. 2011-2013, 2014-2015), je průběžně aktualizován a obsahuje řádově stovky aktivit. Všechny projekty v rámci programu TRP jsou agenturou hrazeny ze 100 %. S určitou nadsázkou lze říci, že projekty v programu TRP patří mezi nejdůležitější, protože v případě úspěchu do jisté míry slibují řešitelskému pracovišti naději další práce na projektu v rámci technologicky navazujících programů ESA, jakými jsou obecný technologický program GSTP a aplikačně specifické programy EOEP, FLPP, ELIPS, MREP, EGEP či ARTES. Způsob zapojení Podáním projektového návrhu na veřejné zakázky vypisované průběžně v systému EMITS a reagující na aktuální obsah pracovního plánu programu. Současný stav Aktuálně je platný pracovní plán na rok 2015, který obsahuje necelou stovku nových aktivit. V případě zájmu o konkrétní témata se obraťe na autora článku.

{{ galerie() }}

**Odkazy:**
[Program TRP na webu ESA]

[Program TRP na webu ESA]: http://www.esa.int/Our_Activities/Technology/About_the_Basic_Technology_Research_Programme_TRP
