+++
date = 2014-02-11
updated = 2018-11-04
title = "EOEP-4 - EE Component"
description = "Earth Observation Envelope Programme / Period 4 - Earth Explorer Component"
slug ="eoep-4-ee-component"
[taxonomies]
categories = ["cs"]
tags = ["programy-organizace-esa","uzivatele-firmy","uzivatele-vedci","typy-clanku-informace-o-programech","programy-organizace-eoep","uzivatele-postgradualove","uzivatele-vysokoskolaci"]
[extra]
author = ""
popisky = ["Družice ESA Earth Explorer jsou vyvíjeny v rámci programu EOEP."]
related = ["trp-0","publikace-earth-explorer","gstp-6","akcelerometry-spusteny","eoep-4-de-component","mikroakcelerometry-dokonceny"]
+++

Rámcový program pozorování Země - Komponenta pro stavbu družic Earth Explorer Doba trvání programu: 2013 – 2016 (EOEP-4) Celkový rozpočet EOEP-4: 1600,00 mil. € z toho pokryto: 1002,39 mil. € příspěvek ČR: 4,23 mil. € Členské státy Belgie, Česká republika, Dánsko, Finsko, Francie, Irsko, Itálie, Kanada, Lucembursko, Německo, Nizozemí, Norsko, Polsko, Portugalsko, Rakousko, Rumunsko, Španělsko, Švédsko, Švýcarsko, Velká Británie Obsah Cílem komponenty Earth Explorer programu EOEP je reagovat na potřeby komunity uživatelů dat dálkového průzkumu Země prostřednictvím stavby vědeckých družic Earth Explorer, které jsou zaměřené na vybrané oblasti přírodovědného zkoumání, zejména ve vědách o Zemi. Přípravné studie, technologický vývoj a projekty na využití družicových dat včetně komerčních služeb jsou hrazeny z druhé rozpočtové části programu EOEP - Development & Exploitation Component. Vzhledem k výraznému podfinancování programu na ministerské radě ESA v listopadu 2012 není dostatek prostoru pro nové aktivity, zejména na nové mise jako je Earth Explorer 8. Dostupné prostředky se rovněž využívají na dokončování vývoje misí EarthCARE a ADM-Aeolus, které jsou již v několikaletém časovém skluzu kvůli problémům s použitou laserovou technologií. Současný stav Mise na oběžné dráze Mise v různém stádiu příprav Kandidáti na Earth Explorer 8 Paralelní systémové studie proveditelnosti ve fázi A/B1 na obě mise by měly být ukončeny v polovině roku 2015. Dle výsledků těchto studií dále Poradní výbor ESA ve vědách o Zemi doporučí a delegáti členských států schválí jednu z družic k realizaci. Vzhledem k nedostatku financí v programu bylo rozhodnuto odložit začátek fáze B2 až do roku 2017 a očekávaný start nelze čekat dříve než 2022. Otázka Earth Explorer 9 Pokud během roku 2015 Programová rada ESA pro pozorování Země vydá rozhodnutí, bude letos vyhlášena výzva pro zasílání návrhů témat pro novou misi Earth Explorer 9. V takovém případě se otevře pro česká vědecko-výzkumná pracoviště šance navrhnout ESA koncept budoucí družice dle vlastních výzkumných priorit. Malá mise v bilaterální spolupráci Koncepty pro nové mise ESA připravuje novou publikaci, která shrne stávající koncepty nových misí, na něž již průběžně probíhají studie a přípravné aktivity. Jedná se o tyto mise: Způsob zapojení Do stavby systémů v družicové platformě je možné zapojit se prostřednictvím reakce na tendry vyhlašované hlavními dodavateli pro ESA, které jsou odpovědní za integraci celé družice. Hlavní dodavatelé však nejsou s jistotou známi až do ukončení fáze A/B1, během které soutěžící konsorcia vedené velkými integrátory zpracovávají zpravidla dvě paralelní studie proveditelnosti. Tyto jsou navržené obvykle na 18 měsíců, ale bývají prodlužovány na dva roky, případně může jít o kratší samostatné studie pro fáze A a B1. Pokud se pracoviště chce účastnit dodávek pro družicové systémy, Česká kosmická kancelář doporučuje se být s velkými integrátory či jejich středně velkými dodavateli v kontaktu již během řešení těchto přípravných studií, respektive průběžně, nezávisle na aktuálně řešených projektech, aby o českých pracovištích velcí integrátoři již ve před fázi vlastní stavby družice (B2) věděli. CSO také pracovištím doporučuje účastnit se průmyslových dní, které ESA či hlavní dodavatelé organizují ve fázi B2, před vyhlášením veřejných zakázek pro subdodavatele na stavbu družice (fáze C/D). V případě vědeckého přístrojového vybavení, jakým jsou nové spektrometry, lidary a radary SAR, je vhodné účastnit se jejich vývoje již od základu prostřednictvím přípravných projektů v programech TRP, GSTP nebo EOEP a být součástí vznikajícího konsorcia již několik, typicky pět, let před vlastní realizací družice. Účast v takovýchto projektech však předpokládá, že firma či pracoviště se o danou technologii sama dlouhodobě zajímá a její rozvoj je součástí firemní strategie pro dodávky v kosmonautice, jelikož zde zpravidla nejde o jednorázové zakázky. Obvykle to znamená, že průmyslové pracoviště funguje v dlouhodobém kooperativním vztahu s vědeckou komunitou, která stojí u zrodu návrhů na koncepty nových misí. Pro zájemce o více informací o samotných družicích CSO zpracovala publikaci Earth Explorers, která je k dispozici zdarma ke stažení na odkaze v levém sloupci anebo v tištěné podobě v sídle kanceláře. Pro více informací o aktuálním stavu přípravy zmíněných misí a v případě zájmu o průmyslové zapojení do jejich stavby či ideového návrhu nové mise kontaktujte prosím autora článku.

{{ galerie() }}

**Odkazy:**
[Earth Explorers na webu ESA]

[Earth Explorers na webu ESA]: http://www.esa.int/Our_Activities/Observing_the_Earth/The_Living_Planet_Programme/Earth_Explorers
