+++
date = 2014-06-20
updated = 2018-11-04
title = "Space Generation Congress 2014"
description = "Zúčastněte se Space Generation Congress 2014 v kanadském Torontu"
slug ="space-generation-congress-2014"
[taxonomies]
categories = ["cs"]
tags = ["uzivatele-firmy","uzivatele-vedci","typy-clanku-pozvanka-na-akci-cso"]
[extra]
author = ""
popisky = ["Space Generation Congress 2014."]
related = ["sgac","space-generation-advisory-council"]
+++

Space Generation Advisory Council (SGAC) pravidelně před začátkem Mezinárodního astronautického kongresu (IAC) pořádá Space Generation Congress (SGC). Výjimkou není ani tento rok. V pořadí již 13. kongres SGC se bude konat v kanadském Torontu od 25. do 27. září 2014 v hotelu Holiday Inn Yorkdale Hotel. SGC je mezinárodní kongres určený pro vysokoškolské studenty a mladé profesionály se zájmem o kosmonautiku. Je to jedinečná příležitost, která budoucí generací lídrů v kosmonautice poskytne příležitost k navázání nových kontaktů a sdílení názorů na současné problémy kosmonautiky a její budoucí vývoj. Mladá generace má díky tomu příležitost přinést svůj pohled na současnou kosmonautiku a zapojit se do formování kosmické politiky. Kongres začíná každý den brzy ráno a trvá až do pozdních večerních hodin. Každý z účastníků si podle svých zkušeností a zájmů vybere jedno z pěti témat, na kterém poté v rámci kongresu ve skupině pracuje. Výstupy této práce budou prezentovány na půdě Organizace spojených národů (OSN) a dalších mezinárodních organizací. Další náplní kongresu jsou odborné přednášky, soutěže a networking. Registrace na kongres je otevřena až do 30. července, v případě registrace do 25. června je poskytnuta sleva na účastnický poplatek. Součástí tohoto poplatku je účast na kongresu SGC, kongresové materiály, obědy po všechny tři dny kongresu a zahajovací a závěrečná slavnostní večeře. Až do 30. června je navíc možné uplatnit slevu na ubytování, které je zajištěno ve stejném hotelu, ve kterém se koná kongres SGC. Počet účastníků je omezen na 130, proto budou upřednostněni žadatelé s nejlepším profilem. Kongresu se mohou zúčastnit pouze členové SGAC. Pro registraci do SGAC, která je jednoduchá a zcela zdarma, stačí vyplnit jednoduchý formulář, který naleznete v externích odkazech tohoto článku. Na stejném místě je také uveden odkaz na oficiální web kongresu SGC 2014, kde je možné nalézt více informací včetně registračního formuláře. Pokud máte zájem o více informací, kontaktujte autora článku, který je národním kontaktním bodem SGAC pro Českou republiku. Informujte jej prosím také o své případné účasti na kongresu SGC.

{{ galerie() }}

**Odkazy:**
[Space Generation Congress 2014]
[Registrace do SGAC]

[Space Generation Congress 2014]: http://spacegeneration.org/index.php/en/eventstopics/sgc
[Registrace do SGAC]: http://spacegeneration.org/index.php/en/join/member-login?view
