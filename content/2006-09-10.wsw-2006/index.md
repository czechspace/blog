+++
date = 2006-09-10
updated = 2014-07-14
title = "WSW 2006"
description = "Světový kosmický týden 2006 v České republice"
slug ="wsw-2006"
[taxonomies]
categories = ["cs"]
tags = ["programy-organizace-wsw","typy-clanku-zprava-z-akce-cso","uzivatele-zaci","uzivatele-stredoskolaci","typy-clanku-tiskova-zprava","uzivatele-verejnost"]
[extra]
author = "Milan Halousek"
popisky = ["Světový kosmický týden na ZŠ Tasovice"]
related = ["svetovy-kosmicky-tyden-2008","world-space-week-2013"]
+++

Praha, 10. září 2006 - Už popáté se Česká republika přihlásila k akci World Space Week (Světový kosmický týden). Ta se koná vždy v termínu od 4. do 10. října. Nejinak tomu bude i letos, přičemž ústředním mottem akce je Vesmír pro záchranu životů. Záštitu nad WSW v naší zemi převzala Česká kosmická kancelář. WSW je dobrovolnou akcí všech amatérských, poloprofesionálních i profesionálních příznivců kosmonautiky, kteří mají zájem přiložit ruku k dílu a zcela nezištně pro tento obor něco udělat. Zájemci nejsou spoutáni žádnými pravidly, jediným cílem je udělat „něco“ pro propagaci kosmonautiky. Zapojit se mohou jednotlivci i organizace (zvláště pak hvězdárny, planetária, školy všech stupňů, zájmové organizace), a to jakoukoliv formou. Vytvořením nástěnky, besedou, přednáškou pro veřejnost, informováním místních či celostátních médií, výstavou. Fantazii se zkrátka meze nekladou. Jen připomínáme, že akce WSW se celosvětově účastní dobrovolníci z více než pěti desítek zemí celého světa – a že Česko bylo v posledních ročnících akce hodnoceno mezi nejlepšími. Pomozte i vy tento jeden z mála stabilních kosmických přínosů naší země světové kosmonautice zachovat a dále rozvíjet! Dále upozorňujeme, že není bezpodmínečně nutné dodržet termín WSW (tedy od 4. do 10. října včetně), ale že je možné akce k této události připravit před i po tomto termínu. Abychom učinili WSW co nejzajímavější, připravili jsme letos jednu velkou novinku: WSW má v Česku poprvé v historii mediálního partnera, kterým se staly Lidové noviny. Každý den v rámci celého týdne bude v tomto celostátním deníku zveřejněna upoutávka na jednu zajímavou akci. Pokud si přejete, aby právě Vaše akce byla mezi těmito zveřejněnými, dejte o ní prosím co nejdříve zprávu organizátorům WSW. Zároveň vás vyzýváme, abyste nám informace o uskutečněných akcích (místo, typ akce, počet účastníků, zajímavá informace, nejlépe i fotografie) poslali nejpozději do konce října 2006. Informace zpracujeme a uděláme z nich závěrečnou zprávu. Udržíme si i díky vám pozici v prestižní mezinárodní akci, jakou WSW je? Neztratíme své pozice, které jsme si společnými silami v posledních letech vydobyli?

{{ galerie() }}

**Odkazy:**
[Stránky World Space Week]

[Stránky World Space Week]: http://www.worldspaceweek.org/wsw/index.php
