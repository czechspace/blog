+++
date = 2014-09-08
updated = 2014-10-24
title = "Fringe 2015 Workshop"
description = "9. ročník mezinárodního workshopu ESA na téma interferometrie z dat SAR a InSAR."
slug ="fringe-2015-workshop"
[taxonomies]
categories = ["cs"]
tags = ["typy-clanku-pozvanka-na-cizi-akci","programy-organizace-esa","uzivatele-firmy","uzivatele-vedci","programy-organizace-eoep","uzivatele-postgradualove"]
[extra]
author = "Kristýna Šaarová"
popisky = ["Zemětřesení v údolí Napa (USA) 24. srpna 2014.","Fringe 2015 Workshop.","Ilustrace družice Sentinel-1."]
+++

Evropská kosmická agentura pořádá workshop, zaměřený na výzkumnou a aplikační oblast radarové interferometrie s důrazem na využití dat mise Sentinel-1. Akce se uskuteční v centru ESRIN v italském Frascati ve dnech od 23. do 27. března 2015. Abstrakty lze přihlašovat do 2. listopadu 2014. Náplní mise Sentinel-1 je radarové (SAR) snímaní zemského povrchu v konstelaci dvou družic, jejichž oběžné dráhy, které jsou vzájemně posunuté o 180°, se nachází ve výšce 700 km nad zemským povrchem. První z dvojice družic byla vypuštěna v dubnu letošního roku. Vypuštění druhé družice je plánováno na rok 2016. První data lze však již stahovat přes webové rozhraní Sentinel Data Hub (viz odkaz v levém sloupci). Workshop je určen vědeckým pracovníkům, uživatelům dat Sentinelu-1, studentům, zástupcům národních a mezinárodních kosmických agentur a průmyslu. Účast na workshopu není zpoplatněná, zájemci si však sami hradí cestovní a ubytovací náklady. Workshopu bude předcházet menší akce s pracovním názevem Mini FRINGE, která bude zaměřena na první výsledky studie InSARap, která se zabývá vědeckým využitím a validací interferometrických dat Sentinelu-1 pořízených v režimu TOPS (Terrain Observation with Progressive Scans in azimuth). Tato akce se uskuteční rovněž v centru ESRIN v prosinci 2014. Cílem březnového workshopu je prezentovat dosavadní výsledky studií z oblastí SAR interferometrie a aplikací InSAR, otevřít diskuzní fórum pro věděcké uživatele současných výstupů InSAR ze Sentinelu-1 a podat informace o stavu mise Sentinel-1, vyvíjených algoritmech pro zpracování dat a datových produktech, které lze z této mise získat. Prezentace budou věnovány interferometrický technologiím, interforeometrii v souvislosti s misí Sentinel-1 a aplikacím těchto dat. Akci bude doprovázet výstava posterů, diskuze u kulatého stolu na základní témata připravená Vědeckou komisí (Scientific Committee) a sekce shrnující poznatky celého workshopu.

{{ galerie() }}

**Odkazy:**
[Web workshopu]
[Rozhraní pro stahování dat Sentinel]

[Web workshopu]: http://seom.esa.int/fringe2015/
[Rozhraní pro stahování dat Sentinel]: https://senthub.esa.int/v
