+++
date = 2016-07-09
updated = 2018-11-04
title = "Soutěže SGAC o cestu do Mexika"
description = "Zapojte se do soutěží SGAC a vyhrajte cestu na kongresy SGC a IAC v mexické Guadalajaře"
slug ="souteze-sgac-o-cestu-do-mexika"
[taxonomies]
categories = ["cs"]
tags = ["programy-organizace-iac","typy-clanku-pozvanka-na-cizi-akci","programy-organizace-iaf","typy-clanku-prilezitost-stipendia","uzivatele-vedci","uzivatele-stredoskolaci","uzivatele-postgradualove","uzivatele-vysokoskolaci"]
[extra]
author = ""
popisky = ["Space Generation Congress 2015.","Space Generation Congress 2015.","Space Generation Congress 2015."]
related = ["soutez","sgac","spoluprace-cso-sgac"]
+++

Organizace Space Generation Advisory Council (SGAC) otevřela soutěže pro studenty a mladé profesionály. Odměnou pro vítěze je cesta na Space Generation Congress (SGC) a Mezinárodní astronautický kongres (IAC), které se budou konat na konci září v mexické Guadalajaře. Soutěže jsou otevřeny až do druhé poloviny července. SGAC je nezisková organizace, která sdružuje a zastupuje studenty a mladé profesionály se zájmem o kosmonautiku. Mezi nejdůležitější aktivity této organizace patří podpora svých členů, kterým prostřednictvím celé řady soutěží a stipendií umožňuje účast na nejrůznějších akcích po celém světě. Jedná se zejména o kongresy SGC a IAC, které se budou letos konat v mexické Guadalajaře od 22. do 30. září. IAC je každoročně jednou z největších světových událostí v kosmonautice a SGC je speciální kongres určený pro mladé zájemce o kosmonautiku. Oba dva kongresy jsou proto skvělou příležitostí, jak proniknout do mezinárodní komunity a poznat mezinárodní odborníky i další mladé lidi se stejným zájmem. Každý rok SGAC vyhlašuje několik soutěží, jejichž vítězové vyhrají na tyto kongresy cestu. Soutěže jsou otevřeny pro studenty a mladé profesionály ve věku od 18 do 35 let a jsou zaměřeny na nejrůznější témata, zapojit se proto do nich mohou zájemci s nejrůznějším zaměřením. V loňském roce dokázal Jan Kolmaš, český student Stanfordovy univerzity, vyhrát SSPI Scholarship. Dokáže jej letos někdo napodobit? V současné době je otevřeno osm soutěží, další dvě budou otevřeny v nejbližších dnech: Termíny pro zaslání soutěžních dokumentů jsou pro každou ze soutěží jiné, avšak všechny soutěže budou ukončeny ve druhé polovině července. Více informací o těchto soutěžích a kongresech SGC a IAC je možné nalézt v externích odkazech tohoto článku (levý sloupec). V případě zájmu také můžete kontaktovat autora, který má organizaci těchto soutěží v SGAC na starosti.

{{ galerie() }}

**Odkazy:**
[Soutěže SGAC]
[Space Generation Congress 2016]
[Mezinárodní astronautický kongres 2016]

[Soutěže SGAC]: http://www.spacegeneration.org/opportunities/scholarships.html
[Space Generation Congress 2016]: http://spacegeneration.org/index.php?option
[Mezinárodní astronautický kongres 2016]: http://iac2016.org/
