+++
date = 2014-01-02
updated = 2014-05-16
title = "Navrhněte kosmickou základnu"
description = "NASA vyhlašuje studentskou soutěž o nejlepší základnu pro život lidí ve vesmíru"
slug ="navrhnete-kosmickou-zakladnu"
[taxonomies]
categories = ["cs"]
tags = ["uzivatele-stredoskolaci","uzivatele-zaci","typy-clanku-projektova-prilezitost"]
[extra]
author = "Milan Halousek"
popisky = ["Model základny Kalpana.","Interiér základny Kalpana.","TOSKA - základna českých studentů v soutěži roku 2013.","Český tým projektu TOSKA, zleva Jakub Sláma, Aneta Ceplechová, Michaela Lofflerová, Aleš Ceplecha."]
related = ["soutez","nasa","czechspace-07"]
+++

Staňte se kosmickými architekty a navrhněte velkou základnu ve vesmíru v celosvětové soutěži pod záštitou NASA. Zapojte svojí kreativitu, využijte znalosti z fyziky, matematiky či biologie a naplánujte kosmický domov budoucích generací. Uzávěrka soutěže mladých architektů a techniků je 1. března 2014. NASA Ames Research Center a National Space Society vyhlašují další ročník studentské technické a výtvarné soutěže o návrh vesmírné základny ve volném kosmickém prostoru. Soutěž je určena pro jednotlivce i kolektivy ve věku 11 až 18 let. K vytvoření návrhu základny potřebujete znalosti z fyziky, matematiky, kosmických věd, přírodních věd o životním prostředí a dalších oborů. Vymyslet a zdůvodnit musíte nejenom umístění základny v kosmu, ale i počet obyvatel a způsob, jakým na základně budou přežívat. Vítězné návrhy budou odměněny a všichni účastníci obdrží osvědčení o absolvování soutěže. Zájemcům o účast doporučujeme prostudovat podrobné informace na stránkách soutěže na odkazech v levém sloupci, kde jsou zveřejněny i úspěšné projekty z minulých let. V roce 2013 se soutěže zúčastnil i čtyřčlenný tým českých studentů z Kladna a Prahy s projektem kosmické základny TOSKA, který ve své kategorii získal čestné uznání za 8. místo. Článek o jejich projektu si můžete přečíst v sedmém díle časopisu Czechspace. V případě zájmu o zapojení do soutěže kontaktujte autora článku.

{{ galerie() }}

**Odkazy:**
[Stránky soutěže na webu NASA]
[Stránky o osídlování vesmíru]

[Stránky soutěže na webu NASA]: http://settlement.arc.nasa.gov/Contest/
[Stránky o osídlování vesmíru]: http://settlement.arc.nasa.gov/
