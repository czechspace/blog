+++
date = 2014-05-19
updated = 2018-11-04
title = "Biomass Industry days"
description = "Pozvánka na průmyslové dny OHB Systems a UK Space Agency k misi ESA Biomass"
slug ="biomass-industry-days"
[taxonomies]
categories = ["cs"]
tags = ["uzivatele-firmy","typy-clanku-pozvanka-na-cizi-akci","programy-organizace-esa","programy-organizace-eoep"]
[extra]
author = ""
popisky = ["ESA BIOMASS","Stručný popis mise Biomass"]
related = ["publikace-earth-explorer"]
+++

OHB System AG ve spolupráci s UK Space Agency pořádají 11. června 2014 v Harwell Oxford Science and Innovation Campus průmyslový den k přípravě mise ESA Biomass. Místo konání je zároveň novým centrem ESA pro kosmické aplikace - ECSAT (European Centre for Space Applications and Telecommunications). Akce bude vhodná zejména pro malé a střední podniky. Program události se bude skládat z dopolední úvodní sekce prezentací a odpoledních B2B meetingů s OHB Systems. Časový rozpis naleznete v PDF příloze. Termín pro registraci, která je pro účast na akci nezbytná, je 2. června na emailové adrese: Biomass-Industry-day@ohb-system.com. Příprava mise je momentálně na počátku fáze B1. Konsorcia vedená Airbus Defense & Space UK a OHB Systems začala pracovat na paralelních technických studiích, které by měly být ukončeny v září tento rok. Těžiště činností je nyní v definování základního technického konceptu mise. Přípravné technologické projekty na kritické části anténního systému a GaN napájecí tranzistory již proběhly v rámci programů TRP a EOEP za účasti Thales Alenia Space Italy a CASA. Po ukončení paralelních studií ESA vyhodnotí jejich výsledky, sestaví jedno technické zadání a vypíše veřejnou soutěž na stavbu mise. Pro usnadnění zapojení do stavby družice a souvisejících pozemních systémů proto českým firmám doporučujeme se těchto průmyslových dní zúčastnit kvůli možnostem navázat nové obchodní kontakty. Více informací naleznete v přílohách v levém sloupci. V případě dalších dotazů prosím kontaktujte autora článku.

{{ galerie() }}

**Přílohy:**
[Zpráva o výběru mise Biomass]
[Program]
[Pozvánka]

[Zpráva o výběru mise Biomass]: sp1324-1_biomassr.pdf
[Program]: biomassindustryday.pdf
[Pozvánka]: biomassindustryday_details.pdf
