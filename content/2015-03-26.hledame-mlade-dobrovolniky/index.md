+++
date = 2015-03-26
updated = 2015-06-01
title = "Hledáme mladé dobrovolníky"
description = "CSO nabízí studentům možnost podílet se mezinárodním symposiu Humans in Space 2015"
slug ="hledame-mlade-dobrovolniky"
[taxonomies]
categories = ["cs"]
tags = ["uzivatele-vysokoskolaci","uzivatele-stredoskolaci","uzivatele-zaci","typy-clanku-pozvanka-na-akci-cso"]
[extra]
author = "Michal Václavík"
popisky = ["Skupina spolupracujících studentů na IAC 2010 v Praze.","20th IAA Humans in Space Symposium."]
related = ["pracovni-prilezitost","humans-space-2015"]
+++

Česká kosmická kancelář a Mezinárodní astronautická akademie (IAA) pořádají v Praze ve dnech 29. června až 3. července 2015 mezinárodní sympozium s názvem Humans in Space. Konference je zaměřená na problematiku přítomnosti člověka v kosmickém prostoru a s tím souvisejícího výzkumu a techniky. Místní organizační výbor nabízí studentům možnost účastnit se sympozia a podílet se na jeho technickém zajištění. Podobně jako v případě Mezinárodního astronautického kongresu, který CSO organizovala v roce 2010, by i v případě sympozia Humans in Space ráda využila výpomoci studentů v průběhu jeho konání. Ta by sestávala zejména z pomoci účastníkům při orientaci v místě konání a v programu sympozia, zodpovídání jednoduchých dotazů a další pomoci organizačnímu výboru. Studenti středních a vysokých škol tak mají jedinečnou příležitost se zdarma zúčastnit významné mezinárodní akce a odměnou jim, mimo získaných zkušeností, může být setkání s významnými vědci, techniky i kosmonauty. Tato nabídka je otevřená všem studentům splňujícím následující požadavky: Na akci je nutné přijít ve společenském oděvu. V případě zájmu kontaktujte autora článku a zašlete stručný životopis a motivační dopis, ve kterém zdůvodníte váš zájem o výpomoc při organizaci sympozia Humans in Space 2015. Vyjádření zájmu je možné zasílat do 31. května 2015. Vybraní studenti a náhradníci budou vyrozuměni do 5. června 2015.

{{ galerie() }}

**Odkazy:**
[Oficiální stránky symposia HIS 2015]

[Oficiální stránky symposia HIS 2015]: http://www.his2015.com
