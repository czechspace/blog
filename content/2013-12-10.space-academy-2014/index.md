+++
date = 2013-12-10
updated = 2014-01-29
title = "Space Academy 2014"
description = "Šance pro české učitele! Přihlášky na Honeywell Educators @ Space Academy 2014 otevřeny"
slug ="space-academy-2014"
[taxonomies]
categories = ["cs"]
tags = ["uzivatele-stredoskolaci","uzivatele-zaci","typy-clanku-prilezitost-stipendia","typy-clanku-pozvanka-na-cizi-akci"]
[extra]
author = "Milan Halousek"
popisky = ["Letecký pohled na USSRC.","Momentky z výcviku.","Americký raketoplán v USSRC.","Momentky z výcviku.","USSRC v noci."]
related = ["nasa"]
+++

Učitelům matematiky a přírodovědných oborů na základních a středních školách se otevírá šance zúčastnit se příští rok letní školy v Kosmickém a raketovém centru Spojených států amerických v Huntsville. Akci sponzoruje společnost Honeywell a účast je pro vybrané uchazeče zdarma. Uzávěrka přihlášek je 31. prosince 2013. Kurz Honeywell Educators @ Space Academy se koná v termínech 11. - 17. a 18. - 24. června 2014 a již jedenáctým rokem ho pořádá společnost Honeywell ve spolupráci s US Space & Rocket Center (USSRC) ve městě Huntsville v Alabamě. Toto centrum je známo jako jedno z největších světových muzeí amerického kosmického programu včetně skutečného vybavení pro lety s lidskou posádkou. Jeho součástí je například velké kosmické 3D kino IMAX, raketový park, vzdělávací centrum NASA a další vybavení. Od roku 2004 se programu zúčastnilo již více než 1900 pedagogů ze 49 zemí včetně několika českých učitelů. Cílem intenzivního pětidenního pobytu v USSRC je informovat pedagogy o tom, jak představit a přiblížit kosmonautiku dětem ve svých třídách. V učebně, laboratoři i tréninkové hale si učitelé sami vyzkouší trénink a výcvik, který podstupují skuteční astronauti a získají průřez informacemi o výzkumu vesmíru a kosmických vědách. Prožijí simulované mise do vesmíru, práci v kosmické laboratoři, opravu družice nebo připojení nového modulu k Mezinárodní kosmické stanici ISS. Na simulátorech a výcvikových trenažérech si vyzkouší vycházku v kosmickém prostoru, chůzi po Měsíci a při návratu na Zem zažijí přistání v oceánu a záchranu vrtulníkem. O zařazení do výběru pro účast na kurzu mohou žádat všichni pedagogové vyučující přírodovědné obory nebo matematiku, kteří mají studenty ve věku 10-14 let ve školním roce 2013/2014 a též v navazujícím roce 2014/2015. Podmínkou je, že uchazeč se tohoto kurzu nezúčastnil se již dříve. Vybraní učitelé získají: Další informace včetně on-line přihlášky jsou k dispozici na webových stránkách kurzu v postranním panelu. O vašem zájmu o zařazení do výběru účastníků Space Academy 2014 prosím informujte autora článku. 

{{ galerie() }}

**Odkazy:**
[Web Honeywell Educators]

[Web Honeywell Educators]: http://educators.honeywell.com
