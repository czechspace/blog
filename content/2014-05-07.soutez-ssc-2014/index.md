+++
date = 2014-05-07
updated = 2018-11-04
title = "Soutěž SSC 2014"
description = "Soutěžte a vyhrajte cestu na konferenci 7th IAASS Conference"
slug ="soutez-ssc-2014"
[taxonomies]
categories = ["cs"]
tags = ["uzivatele-postgradualove","uzivatele-vysokoskolaci"]
[extra]
author = ""
popisky = ["7th IAASS Conference"]
related = ["soutez","sgac","space-generation-advisory-council"]
+++

Space Generation Advisory Council (SGAC) ve spolupráci s International Association for the Advancement of Space Safety (IAASS) vyhlašují soutěž pro studenty a mladé profesionály nazvanou Space Safety Competition 2014. Cílem soutěže je předložit abstrakt na téma bezpečnosti v kosmonautice. Autoři tří vítězných abstraktů získají finance na cestu na konferenci 7th IAASS Conference, kde budou prezentovat výsledky své práce. Tato konference se bude konat od 20. do 22. října 2014 ve městě Friedrichshafen v Německu a jejím mottem je „Space safety is no accident“. Konference je zaměřena na výměnu informací o bezpečnosti v kosmonautice a udržení národního a mezinárodního zájmu o toto téma. Je to zároveň také fórum, které si klade za cíl podporovat vzájemné porozumění a co nejširší mezinárodní spolupráci v otázce bezpečnosti kosmonautiky. Autor musí nejpozději do 30. května 2014 vložit abstrakt, který bude zaměřen na jedno z 25 předem daných témat. Výčet těchto témat a další informace o soutěži je možné nalézt na webu SGAC v externích odkazech tohoto článku. Do 30. července 2014 potom musí autor vložit celý vědecký článek. Vkládání abstraktů i článku probíhá přes oficiální web konference. Pro přihlášení do soutěže je dále nutné kontaktovat SGAC. Vyhlášení výsledků soutěže proběhne po 15. srpnu 2014 a mezi hodnotící kritéria patří technická úroveň, přesnost, kvalita a relevance k tématu konference. Pokud máte zájem o více informací, kontaktujte autora tohoto článku, který je národním kontaktním bodem SGAC pro Českou republiku. Informujte jej prosím také o své případné účasti v soutěžích.

{{ galerie() }}

**Odkazy:**
[SGAC-IAASS Space Safety Competiton 2014]

[SGAC-IAASS Space Safety Competiton 2014]: http://spacegeneration.org/index.php/en/home-news/news/1010-sgac-and-iaass-space-safety-competition-2014
